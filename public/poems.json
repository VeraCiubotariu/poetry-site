{
  "poems": [
    {
      "title": "Liniște și iubire",
      "verses": [
        [
          "Liniștea are culoare verde,",
          "Are muzica ei proprie,",
          "Se naște în sufletul meu,",
          "Te ține de mână.",
          "Are gust de miere,",
          "Miros de flori,",
          "Dansează ca o balerină.",
          "Poartă rochie",
          "Dar pășește desculță,",
          "Face dragoste cu tine",
          "Ca prima oară",
          "Iar sărutul ei",
          "Rămâne pe buzele tale",
          "Ca un cuvânt nerostit.",
          "Liniștea este iubire..."
        ]
      ]
    },
    {
      "title": "De ai mai multe inimi...",
      "verses": [
        [
          "De ai zece inimi, cum cred eu că am,",
          "Pe prima o pierzi din iubire,",
          "A doua se duce cu-a dorului val,",
          "A treia din multă trudire,",
          "A patra se pierde pe toţi ajutând ,",
          "A cincea, se-mparte la rude,",
          "A șasea se stinge de frig, tremurând,",
          "A șaptea de toţi se ascunde,",
          "A opta se pierde, credinţa cerșind,",
          "A noua se fierbe în supã,",
          "La cina de seară să ai ce servi",
          "Copiilor, masă mai scumpă.",
          "A zecea-i a ta, dar orbită, cum știi,",
          "Săracă și tristă, primită din neam,",
          "O rogi să nu bată, și n-ar suferi,",
          "De ai zece inimi, cum cred eu că am…"
        ]
      ]
    },
    {
      "title": "Acasă",
      "verses": [
        [
          "Aici este liniştea mea",
          "Cuprinde-mă, suflet, în tine",
          "Aici, lângă dragostea ta,",
          "În clipa tăcerii divine."
        ],
        [
          "Sărută-mă ca un nebun,",
          "Atinge-mă ca pe o floare",
          "Şi nu mă lăsa să îți spun,",
          "Şoptit, că şi dragostea moare."
        ],
        [
          "Dă-mi mâna şi uită de tot",
          "Ca-n ultima clipă trăită",
          "Iar eu să mai vreau, să mai pot,",
          "Să fiu doar de tine iubită..."
        ]
      ]
    },
    {
      "title": "Poeziile au viața lor",
      "verses": [
        [
          "Când scriu ceva frumos mai uit de viață",
          "Mă-ntorc spre infinit și dăruiesc,",
          "Iar fiecare nouă dimineață",
          "Îmi amintește tot ce eu iubesc.",
          "Aștern cuvinte-n forme de lumină",
          "Cum toamna fructe pui pe un platou,",
          "Iar seva lor spre voi tinde să vină",
          "Apoi se-ntoarce iar, ca un ecou."
        ],
        [
          "Citesc ce scriu și nu e de la mine",
          "Sunt doar un scrib, mărunt și muncitor,",
          "Ceva de sus trimite către tine",
          "Cuvântul bun și veșnic călător.",
          "Când dorm, mi-s versurile-n alergare",
          "Prin lume întâlnind suflete noi,",
          "Adesea mă cuprinde o mirare",
          "Că n-au somn poeziile din noi."
        ],
        [
          "Vă mulțumesc că le gustați adâncul,",
          "Că vă mai dor tristeți și bucurii",
          "Că fapta vi-i frumoasă cum vi-i gândul,",
          "Că nu uitați cum e să fim copii.",
          "Un vers este un lift spre fericire",
          "Alegi să urci sau poate să cobori,",
          "Un vers e o fântână de iubire...",
          "Să treci prin el cum ai călca pe flori!"
        ]
      ]
    },
    {
      "title": "Fiecare cu rostul său",
      "verses": [
        [
          "Poetul e născut din mângâiere",
          "Inspiră aer şi expiră vers",
          "El nu are egal în univers",
          "La suferință, viață şi tăcere.",
          "Rănit la infinit dar şi iubit",
          "Sărmanul om rătăcitor prin gânduri",
          "E răscolit adesea în adâncuri",
          "De tot ce poate fi de om trăit.",
          "El e iubire. Este dor de țară,",
          "De mamă, de copii, de tot ce-i sfânt",
          "Se bucură de fiece cuvânt",
          "De parcă l-ar rosti întâia oară.",
          "Adesea, unii îl numesc nebun,",
          "Copil, idealist sau fără teamă.",
          "Apoi, la greu, tot pe poet îl cheamă",
          "Când au nevoie de cuvântul bun.",
          "Poetul nu munceşte pentru sine",
          "Iar banii n-au valoare, nici parfum,",
          "Poetul n-are timp, el are-un drum",
          "Şi-o misiune: arde pentru tine!"
        ]
      ]
    },
    {
      "title": "Promite-mi",
      "verses": [
        [
          "Să nu mai lași pe nimeni să omoare",
          "În tine adevărurile toate,",
          "Să nu te lasi lipsit de libertate,",
          "Sau să te calce careva-n picioare."
        ],
        [
          "Promite-mi că vei fi mereu lumină,",
          "Că nu vei străluci doar pentru tine",
          "Că vei învinge răul pentru bine",
          "Ținând în suflet cupa vieții plină."
        ],
        [
          "Hai, jură-mi că vei căuta iubirea",
          "În fiecare clipă muritoare",
          "Că vei fi tot mereu un suflet care",
          "Se va hrăni flămând cu fericirea."
        ],
        [
          "Că vei fi drept și blând și demn, cuminte,",
          "Ca un erou pe cea de mai sus treaptă",
          "Ce nu-și știe valoarea, dar așteaptă",
          "Să-i fie lumea-ntreagă înainte."
        ],
        [
          "Atunci, de tine scrie-vor poeții",
          "Ceva ce n-ai să poți uita vreodată",
          "Iar ochii tăi vor spune înc-o dată",
          "Ce minunată este cartea vieții."
        ],
        [
          "Vezi, binele întoarce iarăși bine,",
          "Iar acceptarea naște acceptare,",
          "Lumina ta-i îndeajuns de mare",
          "Să mă cuprindă totusi, și pe mine!"
        ]
      ]
    },
    {
      "title": "Nu uita de tine",
      "verses": [
        [
          "Când inima te ceartă că nu-ți găsești odihnă,",
          "Când nu ți-ai luat concediu și ai agenda plină,",
          "Oprește-te din goană, respiră și privește",
          "Zăpezi îți cresc la tâmple. Ia pauză. Iubește.",
          "Alintă o pisică, zâmbește unor vise,",
          "Mai caută un prieten, mai bate-n uși închise,",
          "Trăiește o secundă în loc s-o dai risipei",
          "Ascultă-ți ritmul propriu să dai valoare clipei.",
          "Sădește idealuri, oricât par de absurde,",
          "Le crești și te inundă, nu te mai poți ascunde,",
          "Când inima te ceartă, tu fă un pas în spate",
          "Ai grijă și de tine, atât cât se mai poate …"
        ]
      ]
    },
    {
      "title": "Eu sunt tu",
      "verses": [
        [
          "Eu nu mă-ntorc la tine, ci la mine",
          "De câte ori în brațele-ți mă-ngrop",
          "Eu nu te mint pe tine, ci pe mine,",
          "De câte ori sărutul tău îl sorb."
        ],
        [
          "Tu cauți în zadar ce nu există",
          "În dragostea cea fără de contur,",
          "Când pleci, mă lași un infinit mai tristă,",
          "Te-aș părăsi dac-aș putea, ți-o jur!"
        ],
        [
          "În ochii tăi mă pierd ca o copilă",
          "Dar nu rezist să nu-i iubesc o zi,",
          "Îmi ești mai mult decât aș vrea să-mi fii",
          "Văd viața fără tine inutilă."
        ],
        [
          "De câte ori sărutul tău îl sorb,",
          "Nu pot să fug de tine și de mine...",
          "De câte ori în brațele-ți mă-ngrop,",
          "Eu nu mă-ntorc la tine, ci la mine..."
        ]
      ]
    },
    {
      "title": "Cântec mut",
      "verses": [
        [
          "A plâns tăcerea dintre noi",
          "Tu nu erai lumină,",
          "Zăpezile erau noroi",
          "La care lupi se-nchină."
        ],
        [
          "Iar luna n-a mai răsărit",
          "Geloasă, la fereastră,",
          "Când a aflat cum a murit",
          "Oftând, dragostea noastră."
        ],
        [
          "Te-ai lamentat, iertări cerând",
          "Cu vorbe reci și goale",
          "Iar stelele țipau căzând",
          "Pe rând, la mine-n cale."
        ],
        [
          "Un fel de cântec murmurat",
          "Îmi ascundea tristețea,",
          "Cu tine-odată a plecat",
          "Din mine tinerețea."
        ],
        [
          "Iar dacă azi, fără să vreau",
          "Mai simt a ta privire",
          "Nici umbra clipei nu-ți mai dau",
          "M-ai amăgit, iubire..."
        ]
      ]
    },
    {
      "title": "Bătrânețe",
      "verses": [
        [
          "Sunt mama voastră. E târziu",
          "Nici cât e ceasul nu mai știu",
          "Uitată zac într-un azil",
          "Eu, care n-am niciun copil."
        ],
        [
          "Nici cum mă cheamă nu mai știu,",
          "Nici cine-i mort, nici cine-i viu.",
          "Eu vă iubesc și-acum pe toți",
          "Și fii și fiice și nepoți."
        ],
        [
          "Încă în viață, fremătând,",
          "Zi după zi petrec plângând",
          "Mi-e toamnă, zic, sunt bine eu",
          "Încă-l mai am pe Dumnezeu."
        ],
        [
          "Voi cum o duceți? Tare-aș vrea",
          "Copiii mei alăturea,",
          "Dar vă-nțeleg, aveți dureri",
          "Și multe, multe neplăceri."
        ],
        [
          "Sunt mama voastră, n-aș putea",
          "Să fiu cuiva povară grea.",
          "Să mă iertați că mai trăiesc",
          "Copiii mei, eu vă iubesc..."
        ]
      ]
    },
    {
      "title": "Întâmplare",
      "verses": [
        [
          "Eu nici nu știu de te iubeam pe tine",
          "Sau visul meu în dragoste-ntrupat",
          "Dar știu că tot ce a părut că-i bine",
          "Era doar taină, viață și păcat."
        ],
        [
          "Din întâmplare ai fost tu, iubite,",
          "Din fericire nu conta că-s eu,",
          "Iar clipele au alergat grăbite",
          "Pe portativul sufletului meu."
        ],
        [
          "Ne-au prins în vals tumulturi de emoții,",
          "Adăpostiți de-o gamă de culori,",
          "Gustând din toate pe furiș, ca hoții,",
          "Am regăsit ale-mplinirii flori."
        ],
        [
          "Nici azi nu știu de te-am plăcut pe tine",
          "Sau dorul meu de-a fi iubită iar",
          "Dar știu că nu regret și că mi-e bine",
          "Să nu îmi treacă zilele-n zadar..."
        ]
      ]
    },
    {
      "title": "Poem îndrăzneț",
      "verses": [
        [
          "Aş scrie TE IUBESC pe trupul tău",
          "Cu fiecare şoaptă însetată",
          "Şi te-aş iubi, nebun ca prima dată",
          "Fără să ştiu de-i bine sau e rău.",
          "Pe sânul tău aş scrie TE IUBESC",
          "Să-mi fie numai mie dulce viciu,",
          "Atâta fericire şi deliciu",
          "Ce mi-a fost dat cu tine să trăiesc.",
          "Pe mâna ta aş desena doar stele",
          "Din sărutări şi şoapte, ca-ntr-un joc",
          "Mirându-mă de marele noroc",
          "De-a fi stăpâna gândurilor mele.",
          "Fără speranță azi, îndrăgostit",
          "De tine, fulg de nea cu trup de zână,",
          "Te voi răpi în noaptea fără lună",
          "Şi te voi ține doar pentru iubit.",
          "Vor plânge toți poeții după tine,",
          "Vor scrie fără noime poezii,",
          "Iar tu, iubito, doar a mea vei fi...",
          "Spune-mi, frumoasa mea, e rău sau bine?"
        ]
      ]
    },
    {
      "title": "Vino la o cafea",
      "verses": [
        [
          "Te-aștept din cana mea să bei cafea",
          "Să nu-ți faci planuri azi de alte cele",
          "Rămâi aici, în gândurile mele,",
          "De parcă altceva n-ar mai conta..."
        ],
        [
          "Să plouă rece, mult, un anotimp...",
          "La mine-n brațe cald mereu să-ți fie",
          "Iar lumea mea și-a ta în armonie",
          "Să depășească limite de timp."
        ],
        [
          "Să nu mai vrei să pleci, să înțelegi",
          "Că drumurile toate sunt iubire",
          "Ne leagă și dezleagă mii de fire",
          "Iar dacă știi ce vrei vei ști s-alegi."
        ],
        [
          "De parcă altceva n-ar mai conta",
          "Rămâi aici, în gândurile mele,",
          "Să nu-ți faci planuri azi de alte cele...",
          "Te-aștept din cana mea să bei cafea..."
        ]
      ]
    },
    {
      "title": "Gâlceavă cu viața",
      "verses": [
        [
          "Mă tem de tine, care mă trimiți",
          "În adâncimi care mă scot din minți,",
          "De tine, viață, care mă alinți,",
          "Mă cerți, mă ierți, de multe ori mă minți."
        ],
        [
          "Te-aș provoca să ieși din umbre reci",
          "Izvoarele de rău să ți le seci",
          "Prin luminate căi să-nveți să treci",
          "Să nu mai vie bezna ta în veci."
        ],
        [
          "S-aleg din evantaiul tău de ieri",
          "Un singur vis, acel fără dureri,",
          "Mă tem că nu te-am învățat să speri,",
          "Pierzându-te în lumea de tăceri."
        ],
        [
          "Ce-am fi de n-am avea un vis, cei mulți?",
          "Am fi un univers de prinți desculți,",
          "Roboți accidental fatal născuți,",
          "Pământ pe care nu poți să-l ajuți."
        ],
        [
          "Mă tem de tine, care mă trimiți",
          "În adâncimi care mă scot din minți,",
          "De tine, viață, care mă alinți,",
          "Mă cerți, mă ierți, de multe ori mă minți."
        ]
      ]
    },
    {
      "title": "O chitară",
      "verses": [
        [
          "Stătea în pod, uitată, o chitară",
          "Cu praful drept vestmânt şi fără glas",
          "Strălucitoare-a fost odinioară",
          "O umbră de miracol a rămas..."
        ],
        [
          "Cum nimeni de un veac n-a cercetat-o",
          "Credea şi ea că vremea i-a apus,",
          "Dar un bunic al meu a căutat-o",
          "Descoperind-o-n pod, acolo sus."
        ],
        [
          "Când mi-a adus-o, devalorizată,",
          "Bătrână, prăfuită, cum era",
          "Am dus-o la un meşter şi îndată",
          "A scos la soare sufletul din ea."
        ],
        [
          "Cum struna ei e glasul meu, mi-e cântec,",
          "De parcă al meu vis sub praf zăcea",
          "Iar dragostea de azi, ca un descântec,",
          "Speranțe vii sub colb descoperea..."
        ]
      ]
    },
    {
      "title": "Pentru critici",
      "verses": [
        [
          "Încâlcite înțelesuri",
          "Căutat-ai în poeme",
          "Ai găsit tu ceva sensuri",
          "Și-ai făcut din rime scheme."
        ],
        [
          "Dar e versul precum visul",
          "Mai mult adevăr cu formă,",
          "Eu n-am căutat ca scrisul",
          "Să-l îmbrac în uniformă."
        ],
        [
          "Scriu și eu ce simt, și iată,",
          "Dacă-ți place-atins mi-e scopul,",
          "Iar dac-am greșit, îndată,",
          "Mă retrag, să-mi iei tu locul!"
        ]
      ]
    },
    {
      "title": "Suflete rouă",
      "verses": [
        [
          "Stele",
          "mititele,",
          "sus pe cer",
          "În plin ger.",
          "Suflete-rouă",
          "dragi nouă",
          "sus chemate",
          "și aflate",
          "printre noi",
          "iar apoi",
          "de Iisus",
          "chiar de sus",
          "picurate,",
          "alintate..."
        ]
      ]
    },
    {
      "title": "De veghe în valea plângerii",
      "verses": [
        [
          "Plânsul copiilor fără părinţi",
          "Viu va rămâne in mine mereu",
          "Ca un vulcan trist in creierul meu.",
          "Copii părăsiţi sunt sau trupuri de sfinţi?"
        ],
        [
          "Unul incepe, urmează un cor",
          "Par că se roagă să vină lumină",
          "Peste tot omul ce are vreo vină,",
          "Tot universu-i pe umerii lor."
        ],
        [
          "Dragostea noastră, a celor mărunţi",
          "Nu mai ajunge să stingă durerea",
          "De-atâta plâns pare zgomot tăcerea.",
          "Doamne, ai grijă de cei triști și mulţi."
        ]
      ]
    },
    {
      "title": "Anotimp de lumină",
      "verses": [
        [
          "Revine toamna iar în calendare,",
          "Iubirile renasc pe portativ",
          "Armonic simt, la modul pozitiv,",
          "Atât de triste gânduri oarecare."
        ],
        [
          "Te regăsesc în umbra unei seri",
          "Prin via-n care strugurii se lasă",
          "De greutatea toamnei ce-i apasă,",
          "De dorul celei mai fierbinte veri."
        ],
        [
          "Ca pe-un covor să ne rostogolim",
          "Te chem, iubite, să dormim în frunze",
          "Sărutul celor mai flămânde buze",
          "În noaptea nopților să-l regăsim."
        ],
        [
          "Tu ai sădit în mine o lumină",
          "Cum alta n-a mai fost, nici nu va fi,",
          "Mai multe toamne vreau a te iubi",
          "Căci dragostea e cea mai dulce vină..."
        ]
      ]
    },
    {
      "title": "Hoțul de vise",
      "verses": [
        [
          "Cum te-aș iubi de te-aș afla vreodată,",
          "Cum te-aș visa de n-ai mai fost visat,",
          "Tu, dragul meu izvor, ce niciodată",
          "Nu m-ai scăldat, nici trist, nici însetat...",
          "Aș construi o lume pentru tine,",
          "Aș părăsi o alta să te am,",
          "Abandonând fărâmele din mine",
          "Și tot ce eu odată însemnam.",
          "Tu, înțelept și singur, rupt de viață,",
          "Eu, strălucind doar la venirea ta,",
          "Tu, mai dorind măcar o dimineață,",
          "Eu neavând nimic să îți pot da.",
          "Tu, blând și bun, eu, doar îndrăgostită,",
          "Tu, visător, eu doar al tău ecou,",
          "Îmbrățișați, vom crede o clipită",
          "Că timpul m-ar dori la pieptul tău.",
          "Tu, ca un hoț ce fură noaptea vise,",
          "Eu, sărutarea ultimei iubiri,",
          "Când pleci, să lași ferestrele deschise",
          "Să poți să-mi vii măcar în amintiri..."
        ]
      ]
    },
    {
      "title": "Căutări",
      "verses": [
        [
          "Înaintau zăpezile spre mine",
          "Iar schitul se zărea cuminte-n zări",
          "Mergeam fatidic ca un tren pe șine,",
          "Fără vreun scop și fără așteptări."
        ],
        [
          "Din cruce-n cruce și din vise-n vise",
          "Troiene de-adevăr căzură trist,",
          "Zadarnic mă-ndreptam spre uși închise",
          "Pășind tardiv, greoi, dar optimist."
        ],
        [
          "Prin ger înaintam, la braț cu viața",
          "Cu gând s-o păcălesc, să-mi cumpăr ani",
          "Creștea în mine viforul și gheața",
          "În moduri ce nu se măsoară-n bani."
        ],
        [
          "Cu cât mă-ndepărtam mai mult de mine",
          "Cu-atât mai mare muntele părea",
          "Iar schitul mic, ca dragostea de tine,",
          "Cu-atât mai mult de neatins era..."
        ]
      ]
    },
    {
      "title": "Desen naiv",
      "verses": [
        [
          "Harta pe care am șters o lumină,",
          "N-avea niciun semn, niciun vers, nicio vină,",
          "N-avea munţi, n-avea dealuri, nici văi și nici stele,",
          "Era doar o hartă a inimii mele.",
          "Lumina din ea erau ochii tăi verzi,",
          "Noaptea de azi nici acum nu o crezi,",
          "Te caut prin ea, am orbit fără rost,",
          "Încă te mai doresc, tu nu-mi ești, tu mi-ai fost.",
          "Musafir așteptat într-o casă pustie,",
          "Tu ești aspru iar eu, intr-o dulce sclavie,",
          "Te invoc, te provoc, te aștept, te-nţeleg,",
          "De pe harta iubirii am vrut să mă șterg..."
        ]
      ]
    },
    {
      "title": "Răspuns de copil",
      "verses": [
        [
          "Ce dar să-ți dau? Tu poți iubi,",
          "Tu eşti iubit, tu poți simți...",
          "Cum pot eu şti ce ți-ai dori?",
          "Tu ştii zâmbi, eşti cineva",
          "Iar lumea toată e a ta.",
          "Copile drag, ce-ți pot eu da?",
          "Eu ştiu, mămica mea, ce-aş vrea.",
          "Vreau lumea să o pot schimba",
          "De la speranța mea şi-a ta.",
          "Mai vreau păduri şi ape vii,",
          "În loc de oameni vreau copii",
          "Şi să domnească A IUBI.",
          "Vreau soare-n cele patru zări,",
          "Vreau pace bună între țări",
          "Şi linişte de sărbători.",
          "Iar, maica mea, de s-ar putea,",
          "Un înger vreau aici să-mi stea",
          "Să lumineze calea mea.",
          "La el să vin când iar mă cheamă,",
          "Să îl ascult, să-l iau în seamă,",
          "Iar îngerul să-mi fii tu, mamă!"
        ]
      ]
    },
    {
      "title": "De-ajuns...",
      "verses": [
        [
          "Primeşte inima-mi să stea-n chirie",
          "În pieptul tău cel drag şi obosit",
          "Ajut-o să mai fie iarăşi vie,",
          "Iubeşte-o, ocroteşte-o infinit..."
        ],
        [
          "Nu te feri de dragostea adâncă,",
          "Nu te înspăimânta de ritmul meu,",
          "Ia-mi totul şi mai am să dărui încă",
          "Acelui ce mi-e drag ca Dumnezeu."
        ],
        [
          "Când ştiu că vii din mine pleacă viața",
          "Şi se întoarce iar la al tău glas,",
          "Îmi pare că-i fierbinte însăşi gheața.",
          "Iubirea mea e tot ce mi-a rămas."
        ],
        [
          "Primeşte-mi sufletul să stea-n chirie",
          "În mintea ta, în brațe, în surâs",
          "Şi dă-mi un strop din tine numai mie,",
          "Oricât de mic ar fi, îmi e de-ajuns..."
        ]
      ]
    },
    {
      "title": "Taine",
      "verses": [
        [
          "A câta oară m-ai întors",
          "Atât de sus, atât de jos?",
          "De ne-nțeles ești, viață, tu,",
          "Când spui un DA și-apoi e NU."
        ],
        [
          "Dar tot nu-nvăț din jocul trist",
          "Și-n orice ușă ce s-a-nchis",
          "Văd alta care m-a chemat",
          "Spre-un drum ce încă n-am urmat."
        ],
        [
          "Cum orice-alegi e-nșelător,",
          "Și eu, ca orice muritor,",
          "Mă leg ușor și mă dezleg",
          "De tainele ce le-nțeleg."
        ],
        [
          "A câta oară m-ai întors",
          "Atât de sus, atât de jos?",
          "De ne-nțeles ești, viață, tu,",
          "Când spui un DA și-apoi e NU."
        ]
      ]
    },
    {
      "title": "Pentru ea",
      "verses": [
        [
          "E mai pustie ziua fără tine",
          "Trădarea ta a stins în mine lumi",
          "În care noi credeam În prietenie",
          "Și n-așteptam din univers minuni."
        ],
        [
          "Te-am scos din suflet și din calendare,",
          "Constat că fără tine e la fel",
          "Cu gri pictez tabloul zilei tale",
          "De când nu mă mai aflu eu în el."
        ],
        [
          "Te-au amăgit cu false vise unii",
          "Iar tu, ca o copilă, ai greșit",
          "Rămâi cu pactul rece cu nebunii",
          "Pentru noi doi iubirea a murit."
        ],
        [
          "Să-ţi fie bună viaţa, dragă fată,",
          "Când toţi te vor trăda atunci vei știi",
          "Te-am adorat cu dragoste curată",
          "Cum n-a mai fost și nici nu va mai fi."
        ]
      ]
    },
    {
      "title": "Rondelul cântecului",
      "verses": [
        [
          "Aleargă un cântec prin venele noastre",
          "Ritmat, optimist, viu, desculț și vioi",
          "Sărută fărâma iubirii din noi",
          "Prin note de dor și de inimi albastre."
        ],
        [
          "Cu versuri frumoase, cu sunete caste,",
          "Izvor de trăire, de soare și ploi,",
          "Aleargă un cântec prin venele noastre",
          "Ritmat, optimist, viu, desculț și vioi."
        ],
        [
          "Asupră-ne, ceruri cresc albe și vaste,",
          "Ca ruga fierbinte din noi amândoi,",
          "Cum timpul trecut s-ar întoarce-napoi",
          "Din mine, din tine, spre visele voastre...",
          "Aleargă un cântec prin venele noastre."
        ]
      ]
    },
    {
      "title": "Uită-mă, toamnă",
      "verses": [
        [
          "Hai, dă-mă afară din sufletul tău,",
          "Pe rana ce-o las pune sarea trădării,",
          "Hai, uită-mă, Toamnă, cu bine, cu rău,",
          "Hai, dă-mă iubirii, speranței, uitării."
        ],
        [
          "Sărută-mă, Toamnă, cum știm numai noi,",
          "Ți-am fost musafir o felie de viață,",
          "Am strâns un buchet de furtuni amândoi",
          "Am brazde de lacrimi săpate pe față."
        ],
        [
          "Mi-s anii sălbatici, nedrept risipiți",
          "De-aș vrea m-aș salva, aș găsi împlinirea",
          "La margini de lume m-așteaptă cuminți",
          "Uitarea, Speranța, Tăcerea, Iubirea..."
        ],
        ["(versuri pentru preotul Ioan Tămaș Delavâlcele)"]
      ]
    },
    {
      "title": "Zece",
      "verses": [
        [
          "Am sufletul compus din zece trepte.",
          "Întâia este sete de-adevăr",
          "Ce face lumea-ntreagă să se-ndrepte",
          "Iar eu, urcând, să nu știu să cobor.",
          "A doua scară o numesc simțire,",
          "A treia e credință și cuvânt,",
          "A patra este sens și fericire,",
          "A cincea e sublimul legământ,",
          "A șasea este calea spre lumină",
          "A șaptea este binele făcut,",
          "A opta este liniștea deplină,",
          "A noua este-al împlinirii scut.",
          "Iar ultima, e muzica divină",
          "Pe care o inspir când te privesc,",
          "E simplitatea clipei fără vină",
          "Cuprinsă-n două vorbe: TE IUBESC !"
        ]
      ]
    },
    {
      "title": "Cântec de martie",
      "verses": [
        [
          "Visez sau bate marea la fereastră?",
          "Valuri se sparg sub zbor de pescăruș...",
          "E martie frumos în viața noastră",
          "Iar marea-i o vioară, eu - arcuș!"
        ],
        [
          "Falezei părăsite nici nu-i pasă",
          "Că soarele din nou a răsărit,",
          "La țărm de mare iar mă simt acasă,",
          "Privind, simțind, iubind la nesfârșit..."
        ]
      ]
    },
    {
      "title": "Portret",
      "verses": [
        [
          "În verde știu că te măsori",
          "Ești unica-ncercare",
          "În tine se-mpletesc comori",
          "Și semne de-ntrebare."
        ],
        [
          "Cu soare știu că te-nvelești",
          "Iar marea te alină",
          "Zi după zi întinerești",
          "Cu flori la rădăcină."
        ],
        [
          "Noi toți te vrem, te căutăm",
          "Sublimă rătăcire,",
          "Am vrea măcar să te visăm",
          "Dar tu exiști, IUBIRE ?"
        ]
      ]
    },
    {
      "title": "O treaptă",
      "verses": [
        [
          "Cerul mi-e prieten, nimeni nu-i aproape",
          "Mă frământ zadarnic, oamenii-s de piatră",
          "Cine să-nțeleagă? Viața-i doar o treaptă,",
          "O urcăm cu trudă, în genunchi, pe coate..."
        ],
        [
          "Chipuri mincinoase pot să ispitească",
          "Firi nestăvilite se pricep a spune",
          "Că-i dezacordată partea mea de lume",
          "Sau că nimeni, nimeni n-ar ști să iubească."
        ],
        [
          "Secetă, furtună, boală și-ntristare",
          "Sunt doar lecții ample despre omenie",
          "Unii-mbrățișează doar ca meserie,",
          "Alții se agață doar ca disperare."
        ],
        [
          "Unii fac avere, alții o detestă,",
          "Unii vor iubire, alții vor uitare,",
          "Unii prețuire, alții doar mâncare,",
          "Unii poartă mască, alții o detestă."
        ],
        [
          "Cerul mi-e aproape, n-am pe nimeni, Doamne,",
          "Să-mi planteze-n suflet dragoste de viață...",
          "Cât mai e din noapte? Când e dimineață?",
          "Când e primăvară? Mă dezic de toamne!"
        ]
      ]
    },
    {
      "title": "Balada iubirii nesfârșite",
      "verses": [
        [
          "A trecut ceva timp, tot în suflet rămâi",
          "Nu te uit, nu te pierd, nu te dau nimănui",
          "Muritori cum suntem ar fi multe de spus",
          "Ne-a fost cerul senin cu-o poveste în plus."
        ],
        [
          "Dacă-n inima ta este soare sau nor",
          "Simt și-acum ce simți tu, de-i speranță sau dor,",
          "Ce vezi tu văd și eu, ce trăiești eu trăiesc",
          "Pun distanțe-ntre noi, dar, tardiv, te iubesc."
        ],
        [
          "Dacă ziua de azi ne-a găsit împliniți,",
          "Eu în anii frumoși, tu în anii cuminți,",
          "Nu uita, dragul meu, mai sunt multe de spus,",
          "Mai e loc pe Pământ de-o iubire în plus...."
        ]
      ]
    },
    {
      "title": "Iubire",
      "verses": [
        [
          "Tu nici nu știi ce bucurie mi-ești",
          "Cum te alint prin gânduri de lumină",
          "Cum florile se nasc într-o grădină",
          "Așa-s sortită eu să mă iubești."
        ],
        [
          "Tu nu știi în ce patimi mă arunci",
          "Și cum îmi zăpăcești orice secundă,",
          "Cu tine infinitul mă inundă",
          "Habar n-ai tu ce bucurii mi-aduci."
        ],
        [
          "Așa mi-ești tu, un lan de roșii flori,",
          "Iar eu sunt roua ta mângâietoare,",
          "Iar lumea mare-i neîncăpătoare",
          "Când ne iubim prin cântec și culori."
        ],
        [
          "Așa-s sortită eu să mă iubești",
          "Cum florile se nasc într-o grădină...",
          "Când te alint prin gânduri de lumină",
          "Tu nici nu știi ce bucurie-mi ești!"
        ]
      ]
    },
    {
      "title": "Sinceritate",
      "verses": [
        [
          "În mine zac tăceri și vreri arzânde,",
          "Le cuminţesc, le birui zi de zi,",
          "Iar ele sunt rebele, fremătânde,",
          "Le îmblânzesc, oricât de greu ar fi.",
          "Sunt în gâlceavă fără rost cu mine,",
          "Eu vreau s-ajut, să împlinesc, să lupt",
          "Vreau tuturor să le aduc un bine",
          "Încât n-am timp de mine și mă uit.",
          "În lucruri mici îmi aflu fericirea,",
          "O vorbă bună, o îmbrăţișare,",
          "Ecou prin lume îmi trimit iubirea",
          "Mă mulţumesc cu-o rază de la soare.",
          "Tu, de mă vrei, să știi că sunt aparte,",
          "Sunt spirit, flacără și sunt ocean,",
          "Simt cum e viaţa mai presus de moarte,",
          "Dar te iubesc pe tine, pământean.",
          "Sunt libertate, dragoste, fiinţă,",
          "Sunt aer, liră și sunt cord deschis,",
          "Să mă iubești cu dor și cu credinţă,",
          "Așa cum n-ai făcut-o nici în vis.",
          "Cinstit îmi pare să știi de la mine,",
          "Nu-mi aparţin, am multe de-mplinit,",
          "Pe lumea asta singura minune",
          "E să trimiţi iubirea-n infinit!"
        ]
      ]
    },
    {
      "title": "Toamnă nouă",
      "verses": [
        [
          "Mi-am luat o toamnă nouă, n-a fost mult",
          "La jocul sorții când am cumpărat-o",
          "De cele vechi și triste-am vrut să uit",
          "Iar cea de-acum zâmbea când am probat-o."
        ],
        [
          "Avea culori mai vii, de catifea,",
          "Și mirosea a doruri și a miere",
          "Iar soarele asupră-i lumina",
          "În dulce mângâiere, în tăcere."
        ],
        [
          "Cum nimeni nu mi-a spus să mai păstrez",
          "Un timp acele toamne consumate,",
          "M-am apucat cu ele să pictez",
          "Tablouri vesele, nevinovate."
        ],
        [
          "De-ți place jocul, poți și tu să-ți iei",
          "De vei dori, cadou, o toamnă, două,",
          "Vezi, socotește bine tot ce vrei",
          "Dar nu uita, în orice toamnă plouă…"
        ]
      ]
    },
    {
      "title": "Anotimpul numărul cinci",
      "verses": [
        [
          "De când venim pe lume se naște întrebarea",
          "Câtă iubire suntem și cât vom fi din ea",
          "Celor mai mulți ni-i teamă că alții vor afla",
          "Mai multe, mai înalte răspunsuri...cât e zarea..."
        ],
        [
          "Ni-s pașii mult prea repezi spre marea rezolvare",
          "Cu cât mărim noi ritmul, cu-atât o vom grăbi",
          "Iar nimeni, niciodată, de noi nu va mai ști",
          "Cât am umbrit pământul și cât i-am adus soare."
        ],
        [
          "Seduși de rostul nostru, credeam că le știm toate",
          "Ne-am pus în mii de roluri și-n ele reușeam",
          "Uitând să fim lumină, noi clipa n-o trăiam,",
          "Ea ne trăia, senină, pe viață și pe moarte."
        ],
        [
          "Fiind așa vremelnici și hoți printre destine",
          "Să fim ce n-am fost încă, mai este-un strop de timp",
          "Să proclamăm iubirea un ultim anotimp",
          "Ce n-o să se grăbească, ce n-o să se termine…"
        ]
      ]
    },
    {
      "title": "Imn dragostei",
      "verses": [
        [
          "Aud înserarea, pădurea se roagă,",
          "Copacii îngână un imn verde crud",
          "Sub fruntea de cer orizontul e ud",
          "Iar stelele vii de iubire întreabă."
        ],
        [
          "Văd umbre tăcute, simțiri nesfârșite,",
          "Culori, simplitate și pur adevăr",
          "E doar frumusețe în liniștea lor,",
          "E toamnă de dor și trăiri nerostite."
        ],
        [
          "Pe deal, o fântână zâmbește vieții",
          "Iar apa ei vie, foșnind sub pământ,",
          "Mi-e clopot, mi-e sânge, mi-e dulce cuvânt,",
          "Mi-e freamăt și leagăn de-argint tinereții."
        ],
        [
          "În vremi viitoare aș vrea să se nască",
          "Doar zări ce respiră, cu ploi înflorind,",
          "Cu mama cântând, cu copiii venind",
          "Spre noi anotimpuri, ca dragostea noastră ..."
        ]
      ]
    },
    {
      "title": "Valuri",
      "verses": [
        [
          "M-a așteptat îndurerată,",
          "Albastra Mare zbuciumată",
          "În șoaptă mi-a rostit povești",
          "Despre iubiri nepământești."
        ],
        [
          "Mi-am luat puteri din forța sa",
          "Iar valul ei, al meu era,",
          "Deasupra, pescăruși vioi",
          "Știau atâtea despre noi..."
        ],
        [
          "Știau că m-am îndrăgostit,",
          "Că te-am iubit, că m-ai iubit,",
          "Marea cânta, marea dansa,",
          "Cu viață mă înconjura."
        ],
        [
          "Aici, la țărmul liniștit",
          "Rememorez tot ce-am simțit,",
          "În valuri las tot ce-a fost greu",
          "Plecând, din nou, pe drumul meu."
        ],
        [
          "Tu, țărmul meu, eu, val al tău,",
          "Tu, dor al meu, eu, vis al tău,",
          "Povestea nu se va sfârși",
          "Nici chiar când noi nu vom mai fi...."
        ]
      ]
    },
    {
      "title": "De ziua dorului",
      "verses": [
        [
          "Ce multe bucurii purtăm în spate",
          "Atâtea griji, atâtea idealuri,",
          "Așa cum marea poartă valuri, valuri",
          "Nenumărate și netulburate."
        ],
        [
          "Zidiți în noi și-n lumi robotizate",
          "Trăim ce ne permite circumstanța",
          "Muncim fără a aștepta vacanța",
          "Hrănindu-ne cu visele furate."
        ],
        [
          "Adesea, revoltați de măști impuse,",
          "Ieșim la iarbă verde și la soare",
          "Să ne oprim din marea alergare",
          "Și din a spune lucruri deja spuse."
        ],
        [
          "Mai plouă peste noi cu sentimente,",
          "Cu doruri și cu gânduri ne-nțelese",
          "De cei ce se traduc în interese.",
          "Iubirile sunt mari evenimente."
        ],
        [
          "Trăiri de un minut ne devorează",
          "Iar anii trec, nenumărați, în grabă",
          "De-aceea, stai o clipă și te-ntreabă",
          "Ce te consumă azi? Ce te salvează?"
        ],
        [
          "Privește, e lumină pentru tine,",
          "Atât de mult pentru cei dragi înseamnă",
          "Un zâmbet, o îmbrățișare caldă,",
          "O liniște, un dor, un gând de bine..."
        ]
      ]
    },
    {
      "title": "Întotdeauna...",
      "verses": [
        [
          "Iubește razele de soare,",
          "Admiră tot ce simți și crezi",
          "Învață binele să-l vezi",
          "Și bucură-te de o floare,"
        ],
        [
          "De-un zbor, de-un zâmbet oarecare,",
          "De ziua asta fără glas,",
          "De-un pas timid și de-un popas",
          "Dar și de-a cerului culoare."
        ],
        [
          "E-atât de scurtă și-ncurcată",
          "Această viață ce-o simțim,",
          "Și ne-a fost dată să iubim",
          "De multe ori, ca-ntâia dată."
        ],
        [
          "De-aceea vreau de azi să sper,",
          "Să cred, să iert, să știu, să-mi pese",
          "Iar din trăirile alese",
          "Un strop de vis să îți ofer."
        ],
        [
          "Iar dacă-ți cer să-mi dărui mâna",
          "Să-mi pun tot sufletul în ea",
          "Tu iartă îndrăzneala mea,",
          "Iubirea mea dintotdeauna..."
        ]
      ]
    },
    {
      "title": "Cântec de dragoste",
      "verses": [
        [
          "Eu tot a ta voi fi și-n altă viață",
          "Îmbrățișarea mea te va topi",
          "Lumina și iubirea ta voi fi",
          "În înserări și-n orice dimineață."
        ],
        [
          "Eu, poezia ta, tu, cânt ales,",
          "Eu, dragoste, tu dor nemărginit,",
          "Eu, liniște, tu val nestăvilit,",
          "Eu, zâmbet, tu cuvânt plin de-nțeles."
        ],
        [
          "Tu știi, doar eu sunt alinarea ta,",
          "Te-alint în gând și mă răsfăț cu tine",
          "Ești soare ce răsari doar pentru mine",
          "Eu sunt povestea ta și tu a mea."
        ],
        [
          "În înserări și-n orice dimineață",
          "Lumina și iubirea ta voi fi,",
          "Îmbrățișarea mea te va uimi...",
          "Eu tot a ta voi fi și-n altă viață..."
        ]
      ]
    },
    {
      "title": "Cine să-nțeleagă?",
      "verses": [
        [
          "M-am rătăcit de tine, dragoste,",
          "Ca-ntr-o oglindă, umbra ta-i târzie",
          "Față de ce-ar fi trebuit să fie!",
          "Dar cine să-nțeleagă? Și de ce?"
        ],
        [
          "Poate că eu nu te-am chemat de-ajuns",
          "Să nu te sperii sau să nu te doară",
          "Că te-aș iubi mereu ca prima oară",
          "Chiar de ești întrebare sau răspuns."
        ],
        [
          "Poate că n-am avut nimic să-ți cer,",
          "Sau ți-am greșit din prea multă mândrie,",
          "Dar eu am vrut doar bine să ne fie",
          "Chiar dacă n-am știut decât să sper."
        ],
        [
          "Tu uită-mă, eu asta n-aș putea,",
          "Nu pun mult preț pe lucruri prea precise",
          "Din toate gândurile interzise",
          "Aș vrea să pot rămâne doar a ta."
        ],
        [
          "Iar dacă pierd ce nu-mi mai aparține",
          "Te reclădesc din nou în mintea mea",
          "Ca pe-o comoară ce nu mi-o poți lua,",
          "Iubire, tu ești totul pentru mine!"
        ]
      ]
    },
    {
      "title": "La mulți ani!",
      "verses": [
        [
          "De ziua ta, frumoasa mea, am să te-alint ca pe o floare",
          "O rază vie rup din soare să-ți prind în păr, de voi putea."
        ],
        [
          "Cu flori de crin te-oi îmbrăca să mă îmbăt de-a ta prezență",
          "Să-mi joc întreaga existență pe-o sărutare ce-mi vei da."
        ],
        [
          "Din ochii tăi de primăvară voi soarbe dorul pic cu pic",
          "Căci fără ei eu nu-s nimic, iubindu-te întâia oară."
        ],
        [
          "De ziua ta scrisori aștern, despre noi doi și alte cele",
          "Apoi le-arunc, și-arunc cu ele fiorul dorului etern."
        ],
        [
          "Dar de mă chemi, eu vin îndată, las tot și vin, să-ți fiu erou,",
          "Stăpân și sclav pe veci al tău, de ziua ta, frumoasă fată..."
        ]
      ]
    },
    {
      "title": "Devreme, la timp sau târziu…",
      "verses": [
        [
          "De ce nu mai credem în vise,",
          "De ce nu mai ninge cu flori?",
          "De ce dintre gânduri promise",
          "Ne-alegem cu gri renunțări?"
        ],
        [
          "De ce e iubirea un munte",
          "Pe care urcăm foarte rar?",
          "De ce printre lucruri mărunte",
          "Ne pierdem trăind în zadar?"
        ],
        [
          "De când n-am udat o batistă",
          "Cu rouă, cu lacrimi, cu vers?",
          "De ce fericirea există",
          "Doar, poate, în alt univers?"
        ],
        [
          "Ce lupte ascunse, pierdute,",
          "Ne sunt creionate-n tristeți?",
          "Ce vești am ratat și ce iute",
          "Se duc, rând pe rând, dimineți?"
        ],
        [
          "Mai am rătăciri ne-ntrebate,",
          "Mă tem să mai caut să scriu...",
          "Iubește-mă cât se mai poate,",
          "Devreme, la timp sau târziu..."
        ]
      ]
    },
    {
      "title": "Dor de iubire",
      "verses": [
        [
          "Vrei să fiu pâinea ta ? Nu sunt sărată,",
          "Nici dulce nu-s, cum cred c-ai prefera",
          "Dar te-aș putea hrăni dacă vreodată",
          "Ai flămânzi după tăcerea mea."
        ],
        [
          "Vrei să fiu cerul tău? Sau poate Raiul?",
          "Să te înalț când crezi că ai căzut...",
          "Vrei să aud ce spui atunci când graiul",
          "Îți e timid sau crezi că e pierdut..."
        ],
        [
          "Vrei inimă să-ți fiu sau dimineață?",
          "Pot fi ce vezi, auzi, sau ce respiri!",
          "Iar tu să-mi fii un cântec, dor de viață,",
          "Promisiunea unei mari iubiri..."
        ]
      ]
    },
    {
      "title": "Mai știu….",
      "verses": [
        [
          "Zburau deasupra mării păsări",
          "Strigau acut din când în când,",
          "Păreau că se certau în ceruri",
          "Ori coborau pe țărm cântând."
        ],
        [
          "Un val venea ca o dorință,",
          "Un altul, lin, se legăna,",
          "De parcă tot e cu putință",
          "Atât cât încă poți visa."
        ],
        [
          "Deasupra, soarele cel harnic",
          "Răsare-n fiecare zi,",
          "În timp ce noi fugim zadarnic",
          "Tot așteptând ce nu va fi..."
        ],
        [
          "Mi-e dragă fiece secundă",
          "De parcă alta n-aș trăi,",
          "Alerg, și marea mă inundă,",
          "Ce bine că mai știu iubi!!!"
        ]
      ]
    },
    {
      "title": "Înstrăinare",
      "verses": [
        [
          "Tu, pustiu, departe, și străin iubirii",
          "Vei ierta risipa mea de gingășie,",
          "Vei uita toți anii dăruiți doar ție,",
          "Aspru, trist și singur, dor al amintirii..."
        ],
        [
          "Dar să știi, pe tâmple, ai pecete fină",
          "Câte-o sărutare am săpat, în joacă",
          "Iar pe-atunci, iubite, a părut să-ți placă",
          "De înstrăinare, nu-ți găsesc vreo vină."
        ],
        [
          "Tu , ca orice suflet, ai trăit o clipă",
          "De mărunte patimi, refuzând lumina",
          "Ți-ai pierdut coroana, frunza, rădăcina",
          "Fără de iubire, Doamne, ce risipă!"
        ],
        [
          "Ce ți-am fost eu oare? Doar o mângâiere?",
          "Doar o rătăcire? Tristul adevăr?",
          "Tu, o ușă-nchisă unui mare dor!",
          "Eu, apus de soare, lacrimi și tăcere..."
        ]
      ]
    },
    {
      "title": "Vals",
      "verses": [
        [
          "Zoream către tine pe frunze călcând",
          "Când cerul vărsa primăveri peste seară",
          "Fugeam prin pădurea cea verde, de ceară,",
          "Iar tu, lângă lac, meditai, așteptând."
        ],
        [
          "Cu inima-n palmă, spre tine-alergam",
          "Rochița cea mov era una cu trupul",
          "Iar ploaia cădea peste noi ca sărutul",
          "De mână, spre lac, împreună porneam."
        ],
        [
          "Urcam într-o barcă, deasupra creștea",
          "Tot cerul senin legănând mândra lună",
          "Ea n-ar putea, încă, la nimeni să spună",
          "De fuga de lume, cu dragostea mea..."
        ]
      ]
    },
    {
      "title": "Hrană",
      "verses": [
        [
          "Iubite, nu te las să-ți fie frig,",
          "Te strâng la mine-n suflet ca pe soare",
          "Iar ziua ce ți-a fost istovitoare",
          "Am s-o alung, sau văd eu cum o-nving."
        ],
        [
          "Iubite-am pus pe masă ce-am avut",
          "O pâine, hrană caldă și iubire",
          "Miroase-a dragoste și nemurire",
          "Iar cântecul de azi e-un început."
        ],
        [
          "Iubite, nu te las însingurat",
          "Cu tine plec din lumea-nvolburată",
          "De mână, doar noi doi, ca altădată",
          "În liniștea bătrânului meu sat."
        ]
      ]
    },
    {
      "title": "Amintiri",
      "verses": [
        [
          "Speranțe rămase, ucise de vreme",
          "Uscate, uitate, agonice mor",
          "Sub măști sufocate, private de zbor",
          "Se pierd, așteptând alte zări să le cheme."
        ],
        [
          "Trăirea de ieri mai cerșește din drepturi",
          "E trist, e târziu și trădările dor",
          "E toamnă-n păduri și e toamnă-n izvor",
          "E toamnă în minți și e iarnă în piepturi."
        ],
        [
          "Am dat ce-am avut, n-am salvat pentru mine",
          "Nici dor, nici averi. Mi-au rămas amintiri...",
          "Voi știți? Nu rămânem decât cu iubiri,",
          "Cu vise, cu fapte, cu gânduri de bine..."
        ]
      ]
    },
    {
      "title": "Destin",
      "verses": [
        [
          "Când ne-am îmbrăţișat, la despărţire,",
          "A stat mirat și timpul. Ai plecat,",
          "Dar clipa ce mi-ai dat, de fericire,",
          "În mine s-a zidit, cum am visat."
        ],
        [
          "N-am plâns, n-am râs și am uitat de mine,",
          "Te caut dar zadarnic și mă mint",
          "Că ai să vii, deși o știu prea bine,",
          "De astăzi doar in gânduri te cuprind..."
        ],
        [
          "În ochii mei e neștiuta zare,",
          "În faţa mea se-ntinde-un gol imens,",
          "Te-ai depărtat, fărâma mea de soare",
          "Și universul nu mai are sens."
        ],
        [
          "Din clipa asta, tu, copilărie",
          "Vreau să visez că nu ne-am despărţit,",
          "Te-aștept să vii din nou în poezie,",
          "Să pot să te iubesc la infinit..."
        ]
      ]
    },
    {
      "title": "Despre o iubire",
      "verses": [
        [
          "Am răsărit din valuri, ca lumina,",
          "Să mă îmbăt de taina ta, iubind,",
          "Tu-mi ești coroana, tu-mi ești rădăcina",
          "Te caut, mă înalț, înmugurind."
        ],
        [
          "Tu vii și pleci, mai liber decât gândul",
          "Eu am curaj, spre cer nădăjduiesc,",
          "Sub tălpi simt cum mă arde rău pământul,",
          "Sus,  crengile la soare se topesc."
        ],
        [
          "Tu apă ești, de-a pururi curgătoare,",
          "Eu, arbore, cuminte, credincios,",
          "Tu, vie frumusețe trecătoare,",
          "Eu, veșnicie fără de folos."
        ],
        [
          "Eu am un rost doar împletit cu tine,",
          "Iubire curcubeu, iubire dor,",
          "Rămâi o viață starea mea de bine",
          "Iar eu să-ți fiu răsplată, să-ți fiu zbor..."
        ]
      ]
    },
    {
      "title": "Dor de normalitate",
      "verses": [
        [
          "Mi-e dor să ne-ntâlnim la ceas de seară,",
          "Să ne îmbrățișăm fără de frici,",
          "Să pot să vin de-acolo pân-aici",
          "La fel de liber ca odinioară."
        ],
        [
          "Mi-e dor să-mi fie cald la voi în suflet",
          "Să nu se-audă fulgere și ploi",
          "Vreau viața mea frumoasă înapoi,",
          "Vreau viața mea de zâmbet și de cântec."
        ],
        [
          "Mi-e dor să ne vedem într-o grădină",
          "Cu cești de ceai, cafea și biscuiți",
          "Mi-e dor să știu, în ochii tăi cuminți,",
          "Cum fericirea prinde rădăcină."
        ],
        [
          "Să nu ne mai ascundem după mască,",
          "Să mai fim nici triști, nici vinovați,",
          "Să fim iar buni și simpli și curați...",
          "Lumină fie trecerea lumească!"
        ]
      ]
    },
    {
      "title": "Cugetare asupra trăirilor înalte",
      "verses": [
        [
          "Când fire nevăzute rosturi leagă,",
          "Când ne-nțelesul prinde iarăși sens",
          "Simțim modern și singuri, dar intens,",
          "Ce nimeni nu ar vrea să înțeleagă."
        ],
        [
          "Trăiri se nasc, înmuguresc, dau floare,",
          "Apoi adorm, uitate pentr-un timp",
          "Lăsându-ne ca zeii din Olimp",
          "Pierduți când au iubit o muritoare."
        ],
        [
          "Noi, cei infimi, cu fire simțitoare",
          "Necontenit vom crede în frumos",
          "Dar ceru-i sus, iar noi atât de jos",
          "Cu-al nostru rost umil și oarecare."
        ],
        [
          "Vom străluci o clipă sau mai multe",
          "Privindu-ne noi înșine uimiți",
          "Când dragostea ne face fericiți,",
          "Dar nimeni nu va sta să ne asculte."
        ],
        [
          "Toți vor zâmbi cu gând că n-avem minte",
          "Să credem în sărut și-n împliniri,",
          "E lumea un ocean de amintiri",
          "În timp ce viața merge înainte..."
        ]
      ]
    },
    {
      "title": "Te iubesc, încă...",
      "verses": [
        [
          "Mi-e teamă că rămân în lumea mea",
          "Fără să mai găsesc spre tine sensul,",
          "Din întuneric simt lumina ta",
          "Cum încălzește tainic universul."
        ],
        [
          "Cât prețuiești nici n-aș putea să spun",
          "Că-mi sunt sărace vorbele și fapta,",
          "Atâta știu, din tine mă compun,",
          "Tu-mi ești tăcerea, strigătul și șoapta."
        ],
        [
          "Tu îmi ești vers și cântec și suspin,",
          "Îmi ești un ultim joc de-a fericirea,",
          "Ești mării țărmul cu nisipul fin,",
          "Ești aurul cu care scriu iubirea."
        ],
        [
          "Și orb de-ai fi, cu mintea m-ai zări",
          "Să împletim aceeași melodie",
          "Din ce-am vrea noi și ce ar putea fi",
          "Să scriem o poveste ce-o să fie!"
        ]
      ]
    },
    {
      "title": "Adorație",
      "verses": [
        [
          "În părul ei se împletește focul",
          "Cu apa vie a iubirii mele",
          "În suflet simt că m-a atins norocul,",
          "O simfonie de culori, de stele."
        ],
        [
          "M-a așteptat cuminte și sfioasă",
          "Cum numai îngerii din cer coboară,",
          "Atât de mică, simplă și retrasă,",
          "Cu ochi frumoși drept singură comoară."
        ],
        [
          "M-au încercat emoțiile toate,",
          "M-a amețit o dulce nebunie",
          "Când trupul ei s-a cuibărit aproape",
          "De pieptul meu. Ce bine mi-a fost mie!"
        ],
        [
          "Mai simt și azi sărutul ei pe frunte,",
          "Pe mâini, pe gât și mai ales pe suflet",
          "De vraja ei mi-s cântecele mute,",
          "Din vina ei m-ascund după un zâmbet."
        ],
        [
          "Tot ce doresc e pura ei prezență",
          "Niciun regret acum nu mă apasă",
          "Întreaga mea naivă existență",
          "Ar prinde sens, dacă m-ar lua acasă..."
        ]
      ]
    },
    {
      "title": "Taine",
      "verses": [
        [
          "Sunt taine-n fiecare glas",
          "În ele-ai vrea un scurt popas",
          "Să știi, s-asculți, să înțelegi,",
          "Să crezi, să uiți sau să alegi."
        ],
        [
          "Din taina mea te las să guști",
          "Ca dintr-un măr din care muști.",
          "Mulți curioși din taina ta,",
          "De i-ai lăsa, s-ar înfrupta."
        ],
        [
          "Vezi, tainele nu-s despre bani,",
          "Ele n-au forme, nu au ani,",
          "Sunt despre suflet și trăiri,",
          "Sunt despre vise și-amăgiri."
        ],
        [
          "Eu sunt o taină, tu la fel,",
          "La fel și ea, la fel și el...",
          "De-am ști iubi, am ști trăi",
          "Și nicio taină n-ar mai fi..."
        ]
      ]
    },
    {
      "title": "Dacă....",
      "verses": [
        [
          "Dacă mâine n-aş mai fi",
          "Multe pietre ar mai plânge",
          "De departe le-aş iubi,",
          "Ce poveri mai ştiu eu strânge!"
        ],
        [
          "Am trecut zâmbind prin lume,",
          "Mi-a păsat şi-am suferit",
          "Printre cântece şi glume",
          "Ajutor am risipit."
        ],
        [
          "Peste toate, ce păcat,",
          "Chiar acei ce i-am iubit",
          "Fără milă au călcat,",
          "Dar eu tot m-am dăruit."
        ],
        [
          "Dacă mâine n-aş mai fi",
          "Nu regret şi nu mi-e teamă",
          "Am iubit şi voi iubi",
          "Tot ce-a fost de luat în seamă."
        ],
        [
          "Ce-am să iau cu mine oare",
          "În afară de-amintiri?",
          "Inima e trecătoare",
          "Cu iubiri... fără iubiri..."
        ]
      ]
    },
    {
      "title": "N-ai cum...",
      "verses": [
        [
          "Mi-e greu cu mine şi mi-e greu cu tine,",
          "Bătrâne timp, ce nu mă cruți deloc",
          "Te-am tot iertat dar să te cert îmi vine",
          "Că-mi iei, pe rând, puterile de tot."
        ],
        [
          "Întâi mi-ai luat vis după vis, şi iată",
          "Ce gol în loc de viață a rămas!",
          "Apoi mințeai şi m-am lăsat trădată",
          "Ca să te țin pe loc măcar un ceas."
        ],
        [
          "Apoi mi-ai modelat din nou tot chipul",
          "Dintr-un copil sunt astăzi om bătrân",
          "Ce nu-şi mai aminteşte răsăritul",
          "Din amintiri prezentul îl adun."
        ],
        [
          "Fiori am presărat zburdând prin lume",
          "Cum fluturi se dezmiardă printre flori,",
          "Făcut-am  multe fapte fără nume,",
          "Iubind m-am risipit de multe ori."
        ],
        [
          "La toți am renunțat, întâi la mine,",
          "Din toate ne-ncetat am învățat",
          "Am vrut să fie tuturor mai bine",
          "De multe ori am plâns şi m-am rugat."
        ],
        [
          "Azi n-au valoare banii, n-au putere,",
          "Cum anii ne răpesc orice scântei",
          "Credința mea e unica avere,",
          "Iar tu, bătrâne timp, n-ai cum s-o iei..."
        ]
      ]
    },
    {
      "title": "Dragoste fără răspuns",
      "verses": [
        [
          "Pe când ai grijă de pisică",
          "Și îţi achiţi facturi lunare,",
          "Viaţa palpită și ridică",
          "Multiple semne de-ntrebare."
        ],
        [
          "În starea ta trandafirie",
          "De adormiri misterioase,",
          "Te aperi ca de-o utopie",
          "De mierea clipelor frumoase."
        ],
        [
          "Cum trece viaţa fără vină!",
          "De-o vreme nu-i mai sunt stăpână,",
          "Îmi e degeaba și străină.",
          "Tu ai pisica. Io-s bătrână..."
        ]
      ]
    },
    {
      "title": "De ce?",
      "verses": [
        [
          "Pe creanga pe care-am fost frunză",
          "A nins ca-ntr-o iarnă de vis",
          "Iar albul sublim ne acuză",
          "De raiul pierdut înadins..."
        ],
        [
          "Pământul pe care-am fost rază",
          "Se zbate-nghețat și pustiu",
          "Omătul îl înnobilează",
          "Pe tâmple căzându-i târziu."
        ],
        [
          "Iubirea în care-am fost sânge",
          "Mai țipă în noi, fără rost,",
          "Când frigul în brațe ne strânge",
          "Iar noi nu mai suntem ce-am fost."
        ],
        [
          "Tu, iarnă, să-mi cauți iertare",
          "Să pot iar spera infinit",
          "Să uit de eterna-ntrebare",
          "De ce? Pentru ce te-am iubit????"
        ]
      ]
    },
    {
      "title": "Toamna, departe...",
      "verses": [
        [
          "Sunt între noi tăceri arzânde",
          "Ca maci în câmpul înverzit",
          "Îmi scrii zadarnic, obosit,",
          "Dar umbra mea nu mai aude."
        ],
        [
          "Mă mai visez la tine-n suflet",
          "Valsând al nemuririi zbor,",
          "Cu pasul viu, amăgitor,",
          "Ca un refren al unui cântec."
        ],
        [
          "Iar toamna asta interzisă",
          "Ce m-a predat tristeților",
          "Îmi plouă picurându-mi dor,",
          "Ținându-mă-n castel închisă."
        ],
        [
          "Vreau niște timp să-ți dau și ție,",
          "Să-ți cer sărutul înapoi",
          "De mână să fugim în doi...",
          "M-aș mulțumi cu-o poezie.."
        ]
      ]
    },
    {
      "title": "Duminica, acasă",
      "verses": [
        [
          "Am părul alb, vreau lucruri simple",
          "Copiii mi-au venit acasă",
          "Iar vremea e așa frumoasă",
          "Și viața merge înainte."
        ],
        [
          "Cresc blând narcise în grădină",
          "Cloșcuța are puișori",
          "Și negrișori, și gălbiori,",
          "E sărbătoare și lumină."
        ],
        [
          "Am fost în vorbă la măicuța",
          "Atât de multe sunt de zis,",
          "Iar ziua asta-i ca un vis...",
          "Simplă și caldă e căsuța..."
        ],
        [
          "Ne pierde timpul din vizor",
          "La slujbă tace telefonul",
          "Am aruncat televizorul,",
          "De azi bem apă de izvor."
        ],
        [
          "Mă voi hrăni cu amintiri",
          "Din vremuri de prietenie,",
          "Mă refugiez în poezie",
          "Ca-ntr-un ocean de trandafiri..."
        ]
      ]
    },
    {
      "title": "Celor iubiți",
      "verses": [
        [
          "De ce miroase iar a despărțire?",
          "De ce ne pleacă amintiri, grăbite?",
          "De ce sunt drumurile infinite?",
          "De ce nu suntem rouă sau iubire?"
        ],
        [
          "Atâtea încercări! Unde vor duce?",
          "Nimic nu învățăm, nu știm deloc",
          "Să ne ferim de rele ca de foc.",
          "Iar viața se pricepe să ne-ncurce..."
        ],
        [
          "Stăpâni în gând, în fapt sub grea sclavie",
          "A vremurilor aspre, nedorite,",
          "Visând la anotimpuri fericite",
          "În care sărbătorile să vie."
        ],
        [
          "Noi, cei aleși, ce respirăm lumină",
          "Să ne îmbrățișăm fără de teamă",
          "Când viața spre iubire ne îndeamnă",
          "Sădind speranța-n bolta cea senină!"
        ]
      ]
    },
    {
      "title": "Chemare",
      "verses": [
        [
          "Eu nu scriu versul, îl trăiesc,",
          "Respir doar cântec, poezie,",
          "Tu, cel pe care îl iubesc,",
          "Te potrivești în toate mie."
        ],
        [
          "Ca firul ierbii, verde, fin",
          "Ce face mai frumoasă floarea",
          "Ca ceru-albastru și senin",
          "Mi-ești tu, ce-mi luminezi cărarea."
        ],
        [
          "Îmi naști în suflet dimineţi",
          "Mă scalzi în roua tinereţii,",
          "Cu-o sărutare mă înveţi",
          "Un alfabet nescris al vieţii."
        ],
        [
          "Aici sunt eu, într-un poem",
          "Dintr-o poveste liniștită",
          "Te tot aștept și te tot chem",
          "Pentru că eu ţi-am fost sortită.."
        ]
      ]
    },
    {
      "title": "Duminici",
      "verses": [
        [
          "Duminici câștigate la loteria sorţii",
          "Ne-au scris pe frunţi credinţa și ne-au zidit zidit dorinţa,",
          "Pe săptămâni muncite ne-am construit fiinţa",
          "Și n-am lăsat să piară iubirea-n faţa porţii.",
          "Iubirea mea de oameni, iubirea mea de tine,",
          "Iubirea celor sfinte și-a altor dulci comori,",
          "Iubirea mea de bine, iubirea de viori,",
          "Acestea și-alte multe m-or duce înainte.",
          "Celeste strune cântă în timp ce noi dormim,",
          "Din univers se-nchină la viaţă tot ce este,",
          "Și se pătrund de suflet și vise și poveste",
          "În timp ce noi știm tainic, frumos să ne iubim.."
        ]
      ]
    },
    {
      "title": "Gust de toamnă",
      "verses": [
        [
          "Ce gust de cafea are toamna",
          "Când treci pe la mine, târziu,",
          "Când vreau şi nu vreau să te ştiu,",
          "Când vreau şi nu vreau să îți fiu,",
          "Ce gust infinit are toamna."
        ],
        [
          "Fierbinte e-a ta sărutare,",
          "În mine ai scris-o cu dor",
          "În brațele tale de mor",
          "Nu-mi pasă, e amețitor",
          "De calmă a ta-mbrățişare."
        ],
        [
          "În lucruri mărunte găsim",
          "Adesea atâta putere,",
          "E-atâta cuvânt în tăcere",
          "Şi-n dragoste-i doar mângâiere,",
          "E-atât de frumos să iubim!"
        ]
      ]
    },
    {
      "title": "Declarație de dragoste",
      "verses": [
        [
          "Sunt cu tine, nu-s cu tine",
          "Ba mi-e greu, ba iar mi-e bine,",
          "Ziua-i dusă, noapte vine...",
          "N-am cărare, n-am răbdare,",
          "Am doar dragostea mea mare,",
          "Visul meu prinde culoare...",
          "Doar de vii, minune sfântă",
          "Îngerește cerul cântă",
          "Dorurile le descântă.",
          "Tu îmi ești lumină lină",
          "Care dragostea-mi alină,",
          "Tu-mi ești sete, tu-mi ești vină.",
          "Tu-mi ești soare, tu-mi ești ploaie,",
          "Tu stârnești în noi războaie,",
          "Râu de dragoste-n șuvoaie.",
          "Tu-mi ești zarvă, tu-mi ești pace,",
          "Tot ce-oi face tu desface",
          "Dar iubirea asta-mi place",
          "Mă ridică, mă coboară,",
          "Mă salvează, mă omoară,",
          "Dar trăiesc a mia oară!"
        ]
      ]
    },
    {
      "title": "Dor",
      "verses": [
        [
          "Curând ne vom vedea. Nu știu",
          "De vreau să vii sau mi-e târziu.",
          "Să-ţi scriu aș vrea, cuvinte nu-s",
          "De când te-ai dus."
        ],
        [
          "Îmi trec prin gând atâtea seri",
          "De mângâieri și de tăceri,",
          "Pe ale sufletelor zări",
          "Ce sărutări..."
        ],
        [
          "De dor mi-e zâmbetul pierdut",
          "Nu pot să am ce n-am avut",
          "Și-o să mai scriu numai atât:",
          "Vreau să te uit..."
        ]
      ]
    },
    {
      "title": "Cântec de leagăn",
      "verses": [
        [
          "Dormi ușor, iubite,",
          "Te sărut cu gândul,",
          "Clipele, grăbite,",
          "Să le ducă vântul"
        ],
        [
          "Să-ţi șoptească tainic",
          "Dragostea curată",
          "Dintr-un vis năvalnic",
          "Cum n-a fost vreodată."
        ],
        [
          "Dormi ușor, tu, suflet,",
          "Noaptea asta rece",
          "Fără al tău cântec",
          "Tare greu mai trece."
        ]
      ]
    },
    {
      "title": "Prima dragoste",
      "verses": [
        [
          "Flori trandafirii-s obrajii fetei celei mai frumoase,",
          "Două fragede migdale, ochii ei de catifea,",
          "Câte rânduri de iubire scrise sunt doar pentru ea,",
          "Gura ei - ce gust de miere, părul lung a fân miroase!"
        ],
        [
          "Sunt pierdut când ea apare pe la poalele pădurii,",
          "Uit cuvintele şi parcă n-am puteri, mă părăsesc,",
          "Toate ce le-aş vrea a spune sunt un singur te iubesc",
          "Şi mi-l soarbe, fericită, de pe-o margine a gurii."
        ],
        [
          "Lângă ea simt nemurirea, ea e însăşi dragostea,",
          "Aş da tot ce am pe-un zâmbet şi mă las pe mâna ei,",
          "E firavă, delicată, tot ce vrei şi ce nu vrei,",
          "Tot ce sunt de azi înseamnă numai ce simt lângă ea."
        ],
        [
          "De s-ar pune contra cerul, de s-ar pune munți în drum,",
          "Am să lupt pentru iubirea fetei ăsteia aparte",
          "Nici pământul şi nici firea n-ar putea nicicând desparte",
          "Două lumi îmbrățişate, lumea ta şi-a mea, acum..."
        ]
      ]
    },
    {
      "title": "Strada cu flori",
      "verses": [
        [
          "S-a-ntors la mine iarăși tinereţea",
          "Un cântec de lumină este ea,",
          "Un menestrel mi-a alungat tristeţea",
          "Topind gheţarul din inima mea."
        ],
        [
          "Nu vreau nimic mai mult azi de la viaţă",
          "Decât al fericirii mic răgaz",
          "Mi-e teamă de albastra dimineaţă",
          "Și-atât de dor mi-a fost de ce simt azi!"
        ],
        [
          "Am rătăcit mereu în căutarea",
          "Căii mai fericite de urmat",
          "Realizez acum, doar întâmplarea,",
          "Ea singură cu noi doi s-a jucat!"
        ],
        [
          "De ce-am lăsat rutina să omoare",
          "În noi ale iubirilor comori",
          "Mai vino, fericire, albă floare",
          "Pe strada mea să fie multe flori !"
        ]
      ]
    },
    {
      "title": "Liedul iubirii",
      "verses": [
        ["Ți-o repet, te iubesc pentru tot..."],
        [
          "Pentru lacrima de bucurie,",
          "Pentru dragoste și poezie,",
          "Pentru zile și nopți de visări,",
          "Pentru dor, adevăr, așteptări,"
        ],
        ["O repet, te iubesc pentru tot..."],
        [
          "Pentru tot ce simțim amândoi",
          "Când îngheață secunda în noi,",
          "Pentru toată lumina ce-mi ești,",
          "Pentru grija cu care-mi vorbești..."
        ],
        ["Da, repet, te iubesc pentru tot..."],
        [
          "Pentru clipe ce nu vor muri,",
          "Pentru felul tău drag de a fi,",
          "Te iubesc pentru tot ce mi-ai dat,",
          "Te iubesc pentru tot ce mi-ai luat..."
        ]
      ]
    },
    {
      "title": "Lut viu",
      "verses": [
        [
          "Ce sunt eu azi? Ce-am fost și ieri!",
          "Sunt nesfârșite primăveri,",
          "Icoana sfintelor tăceri,",
          "Sunt peste tot și nicăieri."
        ],
        [
          "De ce mi-e rostul drag și greu?",
          "De ce ești tu? De ce sunt eu?",
          "Sunt plânsul lumii, sunt mereu",
          "Același zâmbet, curcubeu!"
        ],
        [
          "Sunt vinovată de iubire",
          "Adânc și mai presus de fire!",
          "Sunt chiar a soarelui scânteie,",
          "Sunt lutul viu numit FEMEIE!"
        ]
      ]
    },
    {
      "title": "Te bucură, suflet!",
      "verses": [
        [
          "Miracole se-ntâmplă zilnic",
          "În jurul tău, de vrei să vezi,",
          "Tu înflorești și crești fatidic",
          "De crezi, iubești și lumi creezi."
        ],
        [
          "Nu te mai mulţumește ritmul",
          "În care ieri ferice-ai fost,",
          "Schimbi prin voinţă anotimpul",
          "Iar ce-i firesc primește rost."
        ],
        [
          "Prieteni vechi o să te lase",
          "Iar alţii-n locul lor vor fi,",
          "Orice cuvânt aduce șanse",
          "La care-acum nu poţi gândi."
        ],
        [
          "Te bucurã deci, astăzi, suflet,",
          "De tot ce poţi trăi, simţi,",
          "Iar tot ce ești devine cântec,",
          "Conjugă verbul ,,a iubi!"
        ]
      ]
    },
    {
      "title": "Călătorului",
      "verses": [
        [
          "Am o scrisoare de trimis,",
          "Un timbru sărutare,",
          "În plic pun al iubirii vis",
          "Și dragostea mea mare."
        ],
        [
          "Un rând subtil, de început",
          "Al doilea, de dorinţă,",
          "Al treilea scrie de trecut",
          "Și-un rând de suferinţă."
        ],
        [
          "Urmează rândul de alint",
          "Apoi de mângâiere,",
          "Încă un rând în care mint",
          "Și unul de tăcere."
        ],
        [
          "Închei epistola cu dor,",
          "Iar inima-mi e zâmbet,",
          "Tu ești eroul călător",
          "Iar eu sunt doar un cântec..."
        ]
      ]
    },
    {
      "title": "Atât de mult",
      "verses": [
        [
          "Câți nori s-au spulberat de vânt",
          "Și câte zboruri s-au mai frânt,",
          "Câți maci pe câmp au înflorit",
          "Atâtea șoapte am dorit."
        ],
        [
          "Te-am înțeles, te-am regândit,",
          "Te-am adorat, te-am împlinit,",
          "Tu, al iubirii anotimp,",
          "Eu, o fereastră spre alt timp."
        ],
        [
          "Ne-mbrățișăm, ca-ntr-un tablou,",
          "Mi-e glasul tău senin ecou,",
          "Câți maci un câmp au înroșit",
          "Atât de mult eu te-am iubit..."
        ]
      ]
    },
    {
      "title": "De-ai fi…",
      "verses": [
        [
          "De-ai exista, iubire sfântă",
          "Un templu alb ţi-aș ridica.",
          "De-ai fi a mea, cioplind în stâncă,",
          "Cu mâna goală te-aș sculpta."
        ],
        [
          "De-ai fi în lumea mea, minune,",
          "Te-aș lăuda meșteșugit,",
          "Poeme aș așterne-n strune",
          "Și te-aș cânta neobosit."
        ],
        [
          "Cu multe sărutări pe pleoape",
          "Te-aș deștepta și-aș povesti",
          "Despre nimicurile toate",
          "Și eu ţi-aș fi, și tu mi-ai fi."
        ],
        [
          "În calea ta aș pune soare",
          "Și flori pe patul tău curat",
          "Și-aș deveni nemuritoare",
          "Eu, doar femeie, tu, bărbat."
        ],
        [
          "De-ai exista, s-ar cerne toate",
          "Zăpezile arse de dor...",
          "Dar ești doar vis, și întristate,",
          "Zi după zi speranţe mor..."
        ]
      ]
    },
    {
      "title": "Noi doi",
      "verses": [
        [
          "Atât de mică-n mâna ta,",
          "Tulburător îndrăgostită,",
          "Eram copila ce cerșea",
          "Măcar o oră fericită.",
          "Veneai prin ploi, mereu zâmbind,",
          "Mă adorai, mă contemplai,",
          "Eu așteptam să te cuprind",
          "De dor, iubite, iar veneai.",
          "O lume-atunci s-a minunat",
          "De-o dragoste cum n-a mai fost,",
          "Copii cu sufletul curat",
          "Ne-am logodit cu drag, cu rost.",
          "Apoi copii frumoși ţi-am dat,",
          "Nu am avut nicicând averi,",
          "Dar traiul nostru bun, curat",
          "A fost ferit de neplăceri.",
          "Ce pot să-ţi cer? Anii cei mulţi",
          "Mi-i amintesc când vii cu flori,",
          "Când mă iubești, când mã asculţi,",
          "Când mă dezmierzi cu-mbrăţișări.",
          "Eu nu-s perfectă, nici n-ai vrea",
          "Să fiu vreodată ce nu sunt,",
          "Îmi spui că sunt comoara ta,",
          "Iar eu mai cred al tău cuvânt.",
          "Nici tu nu ești perfect, o știu,",
          "Dar potrivit în toate-mi ești,",
          "De e devreme sau târziu",
          "Contează doar să mă iubești.",
          "Ușor n-a fost, nici nu va fi,",
          "Răbdare multă ni se cere",
          "Dar ce iubire poate fi",
          "Lipsită de orice durere?",
          "Tu, dragul meu, să vii în zori",
          "Zâmbind, cu inima curată",
          "Cum ai venit de-atâtea ori!",
          "Am să te-aștept ca prima dată!"
        ]
      ]
    },
    {
      "title": "Iubite călător",
      "verses": [
        [
          "Ca o pecete am pe mine",
          "Sărutul tău flămând. Zâmbesc,",
          "Și uit ce-am fost eu fără tine,",
          "Și mã dezleg să te iubesc.",
          "Un telefon e o speranţă,",
          "O zi e altfel dacă vii",
          "Imi folosesc dreptul la viaţă",
          "Când ne dorim, ca doi copii.",
          "Acum te chem, sunt o lumină,",
          "In gând te-mbrăţișez, cu dor,",
          "Răvășitor sunt de seninã,",
          "Te-aștept, iubite călător.",
          "Ai buze dulci, ameţitoare,",
          "Mă pierd iubindu-te, suav,",
          "Tu nu ești doar un oarecare",
          "Eu sclavă sunt, și tu mi-ești sclav.",
          "Am să te cumpăr pentru mine,",
          "Și ţie scump am să mă dau,",
          "Iar pentru ce primesc din tine",
          "Iubirii astăzi mă predau..."
        ]
      ]
    },
    {
      "title": "Hibernală",
      "verses": [
        [
          "Ninge cu ani peste noi și Pământ,",
          "Alb înflorit e-al pădurii ecou.",
          "Ninge credinţă, iubiri, legământ,",
          "Martor discret este zâmbetul tău."
        ],
        [
          "Albe săgeţi are-n tolbă, isteţ,",
          "Timpul să-ncremene, de-ar recunoaște,",
          "Seamănă Cupidon, pajul, îngheţ,",
          "Jocul iubirii-n ninsori ar renaște."
        ],
        [
          "Nobila iarnă în mine s-a-ntors,",
          "Tristă și ninsă-s în temniţa vieţii,",
          "Stărui în bine, dezvălui un rost,",
          "Păstrând doar icoane-n memoria gheţii..."
        ]
      ]
    },
    {
      "title": "Ritm",
      "verses": [
        [
          "Inima mea scrie într-una",
          "Versuri de dor, copii din flori,",
          "Ea răscolește ca nebuna",
          "Printre emoţii și fiori."
        ],
        [
          "Alerg și ea cântă cu mine",
          "Inima mea, nu obosi",
          "Sub pașii mei nu sunt ruine",
          "Vom rătăci încă o zi."
        ],
        [
          "S-a adunat atâta bine",
          "Cu-atât de grele încercări",
          "Înstrăinată și de mine",
          "Te risipești în căutări."
        ],
        [
          "De dragul nu știu cărui zâmbet",
          "Din alergare te oprești,",
          "Inimă, tu , devii un cântec",
          "Și te deprinzi iar să iubești."
        ],
        [
          "Iar într-o bună dimineaţă",
          "Când vrei să baţi dar nu e loc",
          "Ne luăm răsplata de la viaţã",
          "Și punem ce-am primit pe foc..."
        ]
      ]
    },
    {
      "title": "Dacă…",
      "verses": [
        [
          "Dacă m-aș naște-a doua oară",
          "Aș spune tuturor povești",
          "Iar între îngeri pământești",
          "Aș fi, între chitări, vioarã."
        ],
        [
          "Dacã aș picura ca ploaia",
          "Pe ochi, pe frunte, pe obraz",
          "Ţi-aș risipi orice necaz,",
          "Cu flori ţi-aș inunda odaia."
        ],
        [
          "Dacă în ochii tăi căprui",
          "Aprinse stele s-ar preface",
          "În două lumi cu multă pace,",
          "Eu n-aș mai fi a nimănui."
        ],
        [
          "De-atâţi de ,,dacă\" într-o zi",
          "Mă tot întreb ce-ar fi de-ar fi",
          "Să pot acum a te iubi."
        ]
      ]
    },
    {
      "title": "E criză",
      "verses": [
        [
          "De-atâtea zile reci ne plâng icoane",
          "Cad fulgii iernii peste lacrimi vii",
          "Ne credeți voi bătrâni, dar milioane",
          "Din noi suntem de-a pururea copii."
        ],
        [
          "Pe-obrazul tristei țări sunt astăzi riduri,",
          "Brăzdând acolo veacuri de nevoi",
          "Care ascund atâtea anotimpuri",
          "De negură, de lupte, de eroi."
        ],
        [
          "La ce-au pierit? La ce le-a servit moartea?",
          "Cu ce ne-au scos dintr-un nevrednic somn?",
          "E criză de LUMINĂ, vine noaptea,",
          "E criză de IUBIRE şi de OM..."
        ]
      ]
    },
    {
      "title": "Poezie colorată",
      "verses": [
        [
          "Sunt multe feluri de-a iubi,",
          "Albastru, verde, roşu, gri,",
          "Roz, alb, portocaliu deschis",
          "Sau negru, violet închis...",
          "Un fel e dragostea-ntre noi",
          "Când se divide doar la doi,",
          "Dar gustul ei se va-ndulci",
          "Când lângă noi sunt şi copii."
        ],
        [
          "Va fi albastră dacă speri",
          "Că mâine vei iubi ca ieri,",
          "Iubirea-i verde când o creşti",
          "Cu hrană vie şi poveşti.",
          "Culoarea roşie i-o vezi",
          "Când orice zâmbet tu i-l crezi,",
          "E gri când plouă repetat",
          "Între femeie şi bărbat."
        ],
        [
          "E roz când vii neaşteptat",
          "Să nu te laşi de tot uitat,",
          "E albă când te laşi iubit",
          "Curat şi simplu, cucerit.",
          "Da, este şi portocalie",
          "Când poartă rochie fistichie,",
          "Poate fi neagră, serioasă,",
          "Sau violet, misterioasă."
        ],
        [
          "E dragostea un curcubeu",
          "În care eu şi tu, mereu,",
          "Gustăm culorile, sorbim,",
          "Şi ne iubim, şi ne iubim..."
        ]
      ]
    },
    {
      "title": "Cântec de iubire",
      "verses": [
        [
          "Că TE IUBESC o știm numai noi doi,",
          "Respir același ritm, același cântec",
          "Și lumea toată-i numai pentru noi,",
          "Îngemănate inimi în descântec."
        ],
        [
          "În zori mă minunez de taina mare,",
          "Alături ești, iubitul meu sortit,",
          "Iubirea noastră nu e oarecare,",
          "Destinul nostru-i visul implinit."
        ],
        [
          "Un zâmbet, un cuvânt, o-mbrăţișare,",
          "Sunt toat-averea noastră de boemi,",
          "Un cer deasupra și un strop de soare",
          "Sunt infinitul tot când tu mă chemi."
        ],
        [
          "Copii am fost și fi-vom viaţa toată",
          "Aceeași sfântă zi o retrăim",
          "În lumea asta binecuvântată",
          "Cu dragoste, vom ști eterni să fim."
        ],
        [
          "Cu fiecare clipă de iubire",
          "Ne vom apropia de Dumnezeu,",
          "Printr-o trăire mai presus de fire,",
          "În care eu sunt tu și tu ești eu!"
        ]
      ]
    },
    {
      "title": "Vioara ta",
      "verses": [
        [
          "Să-mi fii destin aș vrea, să-mi fii iubire,",
          "Să cânte-n noi celeste armonii,",
          "Să fim alături mai presus de fire",
          "Atât de tandri cum doar noi vom ști."
        ],
        [
          "Aș căuta tăceri să te aline,",
          "Aș presăra flori albe-n calea ta,",
          "Pământul tot ar fi un rai cu tine,",
          "Te-aș înţelege și te-aș asculta!"
        ],
        [
          "Ce greu mi-e mie să-mi accept iubirea,",
          "Să plec fiinţa mea în faţa ei,",
          "Ce doruri îmi subjugă astăzi firea",
          "De-mi lasă uși în suflet, fără chei..."
        ],
        [
          "Am să alung și ultima fărâmă",
          "Din ce am fost, cu tine să vibrez,",
          "Să simt sărutul tău iubit pe mână",
          "Și lumea într-un cântec s-o păstrez."
        ],
        [
          "Am să alerg spre tine într-o gară",
          "În care toate trenurile zac",
          "În mâna ta voi fi doar o vioară",
          "La glasul căreia și sfinţii tac..."
        ]
      ]
    },
    {
      "title": "Sonetul bucuriei",
      "verses": [
        [
          "De azi ești hrana mea, te voi sorbi",
          "Din fiecare șoaptă-a dimineţii",
          "Voi alunga furtuna și nămeţii",
          "Și tot ce m-ar opri a te iubi."
        ],
        [
          "În tine fericită m-aș zidi",
          "Eu, cea de ieri, așa robită vieţii",
          "Plămadă dintr-un lut dând vamă gheţii",
          "Cu tine, doar cu tine, pentru-a fi."
        ],
        [
          "Eu, cea de-acum, și poate cea de mâine",
          "Tu, cel ce știe-a mă descoperi,",
          "Vom împărţi a fericirii pâine."
        ],
        [
          "Și fără teamă, făr-a ne gândi,",
          "La toate ce ne-ar aștepta poimâine",
          "Ne vom trăi povestea, doi copii..."
        ]
      ]
    },
    {
      "title": "Balada unei îmbrățișări în noapte",
      "verses": [
        [
          "Fin, aluncă sărutul peste braț, pe pielea-i albă,",
          "Ca o lacrimă curată, ca o răsuflare caldă,",
          "Fiecare gând îi poartă către trepte mai înalte,",
          "Fiecare gest îi duce spre trăiri mai complicate."
        ],
        [
          "Ea se pierde, el se joacă , luna sus zâmbește iară",
          "De iubiri neîntâmplate, cum vede seară de seară,",
          "Noaptea-și lasă amăgirea să mai legene dorințe",
          "Cum acceptă bieții oameni ale vieții neputințe."
        ],
        [
          "Ei mai caută iubirea, unde e și unde nu e,",
          "Ar crea o fericire din nimic, apoi s-o fure,",
          "Fin, alunecă sărutul peste braț, pe pielea-i albă,",
          "Ca o lacrimă curată, ca o mângâiere caldă..."
        ]
      ]
    },
    {
      "title": "Zbor",
      "verses": [
        [
          "Între noi sunt nori şi ape,",
          "Munți, câmpii şi primăveri,",
          "Însă-n ochii tăi încape",
          "Cerul tot, să mi-l oferi."
        ],
        [
          "Numai noi şi o poveste",
          "Ce ne leagă peste timp",
          "Lumii-ntregi vom da de veste",
          "Suntem unic anotimp"
        ],
        [
          "De iubit, de suferință,",
          "De tăceri şi mângâieri,",
          "De dat viață şi credință",
          "Multor azi şi multor ieri..."
        ],
        [
          "De iertare, de plăcere,",
          "De atât de multe ori",
          "Suntem unica durere,",
          "Suntem soarele din zori."
        ],
        [
          "Numai noi, doar noi, în goană",
          "Prin minciuni şi adevăr",
          "Punem dorul în icoană,",
          "Dragostei îi spunem zbor."
        ],
        [
          "Între noi sunt nori şi ape,",
          "Munți, câmpii şi primăveri",
          "Însă-n ochii tăi încape",
          "Cerul tot, să mi-l oferi..."
        ]
      ]
    },
    {
      "title": "Povestea mea",
      "verses": [
        [
          "Tu n-ai știut că zilele-s o clipă",
          "Topindu-se-n vârtejul absolut,",
          "Iubirea trece, doare, n-ai știut?",
          "Chiar n-ai știut că ce iubim ne schimbă?"
        ],
        [
          "Se șterg și amănuntele concrete",
          "Să facă loc trăirilor mai noi",
          "Rămâne-un dor de ce-am avut noi doi",
          "De amintiri șoptite și discrete."
        ],
        [
          "Să te ridici mereu când ești rănit",
          "Deja e-un fel de artă, măiestrie!",
          "Ce n-ai știut, când afli, zi-mi și mie,",
          "De-o viață pierd și tot nu-nvăț nimic!"
        ],
        [
          "Mai e o cale simplă, de-mplinire",
          "Fără-ndoieli sau măști, dar cu ecou",
          "Deschide-ți inima iubind din nou",
          "Ca timpul să-ți mai dea o păsuire."
        ],
        [
          "Iar mâine, când iubirea infinită,",
          "Ne va uimi și ne va încânta",
          "Rămâi în gândul meu, lumina mea,",
          "Povestea mea care-a durat o clipă!"
        ]
      ]
    },
    {
      "title": "La granițe de ,,da” și ,,nu”",
      "verses": [
        [
          "Tu n-ai să ştii cum te văd eu",
          "Sau cum aştept un semn, un gând,",
          "Nici de-i târziu sau prea curând,",
          "Nici când îmi e uşor sau greu..."
        ],
        [
          "Cum simt în mine cum eşti tu",
          "Tu n-ai să ştii... eu n-am să-ți spun",
          "Tot ce mi-ai fost şi-mi eşti acum",
          "La granițe de DA şi NU."
        ],
        [
          "Cum uit de toate când soseşti,",
          "Cum mințile-mi se rătăcesc",
          "Numai gândind cât te iubesc,",
          "Numai sperând să mă iubeşti..."
        ],
        [
          "De dragul tău eu nu sunt eu",
          "Devin un vis, un dor, un sens",
          "Mai plin, mai dulce, mai intens,",
          "Acel fior , dorit mereu."
        ],
        [
          "Mai bine te-aş uita, cumva,",
          "Să nu mai cred, să nu mă frâng,",
          "De dorul tău să nu mai plâng....",
          "Să nu mai doară lipsa ta."
        ],
        [
          "Tu n-ai să ştii cum te văd eu",
          "Sau cum aştept un semn, un gând,",
          "Nici de-i târziu, nici de-i curând,",
          "Nici când îmi e uşor sau greu..."
        ]
      ]
    },
    {
      "title": "Despre tine...",
      "verses": [
        [
          "Mi-eşti drag, deşi nu ştiu nimic",
          "Despre ce simți, despre ce spui",
          "Aş vrea să te cunosc un pic...",
          "Ce n-ai spus încă nimănui?"
        ],
        [
          "Cum dormi?  Cum plângi? Tu ce aștepți?",
          "Îți place să te sun? Zâmbești?",
          "Cu ce cuvinte cucereşti?",
          "Ai ochii trişti sau înțelepți?"
        ],
        [
          "Sărutul tău e apăsat?",
          "Eşti fericit? Eşti împlinit?",
          "Iubeşti nebun sau delicat?",
          "Îți place să te simți iubit?"
        ],
        [
          "Mi-eşti drag, deşi nu ştiu nimic",
          "Despre ce simți, despre ce spui...",
          "Aş vrea să te cunosc un pic...",
          "Ce n-ai spus încă nimănui ???"
        ]
      ]
    },
    {
      "title": "Dragoste",
      "verses": [
        [
          "Eu sunt frumoasă numai pentru tine,",
          "Privirea ta mă face să-nfloresc,",
          "Mi-ești drag și-o simplă floare-i pentru mine",
          "Simbol și mărturie că iubesc."
        ],
        [
          "Tu n-ai de ce să-ncerci cu mine jocuri,",
          "Cu ochii mă inunzi și mă dezmierzi,",
          "Îndrăgostită, mă arunc în focuri,",
          "Din braţe n-ai să vrei să mă mai pierzi."
        ],
        [
          "Răscolitor, sărutul tău mi-e viaţă,",
          "Răvășitor e cântecul tău viu,",
          "Iubesc cu tine dulcea dimineaţă",
          "Și numai despre tine vreau să știu."
        ],
        [
          "Ce-ţi place? Cum ești tu? Ce te uimește?",
          "Ce încercări în lume ai avut?",
          "De ce sunt eu acea ce te iubește",
          "Deși mi-ești încă un necunoscut!"
        ],
        [
          "Eu sunt frumoasă numai pentru tine,",
          "Răbdarea ta cu mine m-a robit,",
          "Iar tu ești anotimpul care vine,",
          "În care eu mă scald, la nesfârșit..."
        ]
      ]
    },
    {
      "title": "În zbor",
      "verses": [
        [
          "Iubitul meu, te-am căutat",
          "În fiece promisiune,",
          "O nebunie ne-a legat,",
          "Iar ce trăim e o minune."
        ],
        [
          "În seri senine te culeg",
          "Din pomul fructelor necoapte",
          "De toată toamna te dezleg",
          "Și te iubesc noapte de noapte."
        ],
        [
          "Îţi sună șoaptele suav,",
          "Cum bate inima, simt ploaia",
          "Iar glasul tău adânc și grav",
          "Îmi umple de iubiri odaia."
        ],
        [
          "Tu, dragul meu, de ce-ai venit?",
          "Tu, împăcarea mea cu viaţa,",
          "De unde știi că te-am dorit?",
          "De ce-mi ești zâmbet dimineaţa?"
        ],
        [
          "Te știu, mă dărui, te iubesc,",
          "Mă mulţumesc cu simple vise",
          "Te cuceresc, te împlinesc,",
          "Ca în poemele nescrise."
        ],
        [
          "Iubitul meu, cel așteptat,",
          "Copii în braţele uitării",
          "În zbor să fim, cu-adevărat,",
          "Liberi ca păsările zării..."
        ]
      ]
    },
    {
      "title": "Tu pierzi…",
      "verses": [
        [
          "Ce doare? Cum vreau eu să simt!",
          "Dar se dizolvă când mă mint!",
          "Tu, care pleci, dacă revii",
          "Zadarnic vrei, zadarnic știi."
        ],
        [
          "Sunt orizonturi de găsit",
          "Și fără drumul chinuit,",
          "Sunt flori destule de cules",
          "Și multe vise de-nţeles."
        ],
        [
          "Tu, care ai ales să pleci,",
          "Ce lași iubiri, nu înţelegi,",
          "Tu pierzi, eu pot să mă ridic",
          "Și cu puţin, și cu nimic!"
        ]
      ]
    },
    {
      "title": "Am atâtea să-ți spun…",
      "verses": [
        [
          "Cum te simţi, draga mea, ce mai faci?",
          "Mai crezi încă în oamenii dragi?",
          "Mai respiri jurăminte târzii?",
          "Ţi-e ușor să mai pleci? Sau să vii?"
        ],
        [
          "Te cuprind, însetat, te sărut,",
          "Recâștig astfel timpul trecut,",
          "Nu te las să te pierzi, nu te uit",
          "Fără zâmbetul tău sunt pierdut."
        ],
        [
          "Ce vrei tu, draga mea, cere-mi tot,",
          "Pentru tine orice am să pot!",
          "Doar să vrei să rămâi doar a mea,",
          "Într-o lume în formă de stea."
        ],
        [
          "În oglinzi te închid, te răsfăţ,",
          "Te ascult, te iubesc, te învăţ,",
          "Un elev am să-ţi fiu, un supus",
          "Am atâtea, iubito, de spus..."
        ]
      ]
    },
    {
      "title": "Iubire împlinită",
      "verses": [
        [
          "De dragul tău mi-s gândurile muguri,",
          "De dorul tău mi-s braţele mai vii,",
          "Ard azi tăcerile din noi pe ruguri,",
          "Dar mâine-n zori te-aștept și vei sosi!"
        ],
        [
          "În părul meu se cern în val nisipuri,",
          "În inimă se joacă flăcări mii,",
          "Prind florile în horă multe chipuri,",
          "De ziua noastră, eu a ta voi fi."
        ],
        [
          "Din curcubeul ce ne-ncununează,",
          "Iubitul meu, un vis e al meu joc,",
          "Un ideal e tot ce mai contează,",
          "Buchetul meu e zâmbet și noroc."
        ],
        [
          "Adăpostiţi de-o margine de lume,",
          "Un colţ de orizont ne e de-ajuns,",
          "Același DA etern și noi vom spune,",
          "Încă un DA, ecoul e răspuns."
        ],
        [
          "Înlănţuiţi de fericiri, de simţuri,",
          "Acoperiţi de ani vom crește lin,",
          "Eu, ocrotită fi-voi de abisuri,",
          "Tu fi-vei împlinit de-acest destin."
        ]
      ]
    },
    {
      "title": "Rânduri pentru cei iubiți",
      "verses": [
        [
          "Eu nu depind de vreo rețetă a fericirii-nchipuite",
          "E viața doar o marionetă a visurilor netrăite."
        ],
        [
          "Mai hoinăresc prin curcubee, mai rabd, mai plâng sau mai zâmbesc,",
          "M-aprind la fiece scânteie, dar nu urăsc. Eu doar iubesc."
        ],
        [
          "Nu cer la nimeni vreo favoare, nu din mândrie, din respect.",
          "Sunt lut pustiu, ca fiecare, dar drumul meu este cel drept."
        ],
        [
          "Nu mulțumesc pe toată lumea, nici n-aş putea, oricât aş vrea,",
          "Dar simt că voi sunteți minunea la care nu pot renunța!"
        ],
        [
          "Voi, dragii mei, săpați în suflet îmi veți rămâne veşnic vii,",
          "În poezie şi în cântec, maturi şi totuşi tot copii."
        ],
        [
          "Nu aşteptați din altă parte. E toată fericirea-n voi",
          "Aşa cum viața-i fără moarte atât cât e credința-n noi."
        ],
        [
          "Eu nu depind de vreo rețetă a fericirii-nchipuite",
          "E viața doar o marionetă a visurilor netrăite..."
        ]
      ]
    },
    {
      "title": "Vara noastră",
      "verses": [
        [
          "Ploi se revarsă pe noi",
          "Ca un pas înapoi pentru noi amândoi.",
          "Vise şi veri, mângâieri,",
          "Prin aceleaşi tăceri trecem azi, ca şi ieri."
        ],
        [
          "Trenul iubirii s-a dus",
          "Ca un val, spre apus unde stelele nu-s.",
          "Eu te păstrez într-un gând",
          "Te alint, lăcrimând, când cântând...te alung."
        ],
        [
          "Buzele tale de dor",
          "Ştiu ce vor, ştiu cât dor, sunt al vieții izvor.",
          "Mâinile ți le sărut,",
          "Fără tine-s pierdut sunt făcut doar din lut."
        ],
        [
          "Ploi se revarsă pe noi",
          "Ca un pas înapoi într-un dans de apoi.",
          "Zilele de s-ar opri",
          "Te-aş iubi şi-aş muri ca să-ți fiu înc-o zi."
        ],
        [
          "Nopțile de mi te-ar da",
          "Aş trăi dragostea doar cu inima ta.",
          "Ca un copil, de-aş putea,",
          "Te-aş iubi, te-aş salva doar cu dragostea mea."
        ],
        ["Ploi se aşează pe noi", "Peste umerii goi ca un pas înapoi..."]
      ]
    },
    {
      "title": "Întrebări",
      "verses": [
        [
          "În lumea asta ori nu-i loc",
          "Ori nu-mi găsesc eu locul",
          "De parcă toate sunt un joc",
          "Sau mi-a fugit norocul.",
          "Nu cer nici mult, ofer din plin,",
          "Dar unde-i mulțumirea?",
          "Unde-i fărâma de senin",
          "Si unde e iubirea?",
          "Au toate prețul incorect",
          "Sau nu ştiu eu măsura",
          "Când toți văd lucrul cel nedrept",
          "Dar li-i cusută gura.",
          "Prietenii sunt ocupați",
          "Cu ură sau vacanțe,",
          "Din țară frații sunt plecați",
          "Din varii circumstanțe.",
          "Acasă, munte de facturi,",
          "La slujbă, nervi si scheme,",
          "În viața asta, poți să juri,",
          "Că-s peste tot probleme.",
          "Ce-i de făcut? Te restartezi,",
          "Tragi linie, schimbi tonul,",
          "Ajuți un om, de mai cutezi,",
          "Sau plângi, şi-ți vine somnul.",
          "În lumea asta, ori nu-i loc",
          "Ori nu-mi găsesc eu locul",
          "De parcă toate sunt un joc",
          "Şi mi-am pierdut norocul..."
        ]
      ]
    },
    {
      "title": "Eternul sentiment",
      "verses": [
        [
          "Ce-i dragostea? Un dor ce te supune,",
          "Al tuturor sau poate-al nimănui....",
          "Un glas din tine ce se vrea al lui...",
          "Ce-i dragostea? Un dor care rămâne...",
          "Când o găseşti ştii doar că-i pentru tine,",
          "Te laşi de-o parte şi trăieşti prin ea",
          "Uiți tot ce-ai fost, eşti sclav din vina ta,",
          "În dragoste şi când e greu ți-e bine!",
          "Cu cât se-ndepărtează iar te doare",
          "Te joacă şi te duce-n iad şi-n rai",
          "Cu cât crezi că o ai de fapt n-o ai",
          "Iar când e vie iar te-aştepți să zboare.",
          "Îi dărui ani întregi pentr-un moment",
          "Pui suflet şi dorințe şi iubire",
          "Sperând la o sublimă fericire,",
          "La dragoste, eternul sentiment...",
          "Ce-i dragostea? Un dor ce te supune...",
          "Al tuturor sau poate-al nimănui...",
          "Un glas din tine ce se vrea al lui...",
          "Ce-i dragostea? Un dor care rămâne..."
        ]
      ]
    },
    {
      "title": "Dacă nu am simți",
      "verses": [
        [
          "Ce trişti am sfârşi dacă nu am iubi,",
          "Dacă n-am avea rost şi părinți şi copii,",
          "Dacă-n urmă regrete şi doruri n-ar fi...",
          "Ce-am fi fără riscuri, curaj, ajutor,",
          "Echilibru, lumini, bucurii ce nu mor?",
          "În noi ne-am ascunde, n-am avea viitor...",
          "Ce pierdere-ar fi dacă nu am zâmbi,",
          "Dacă-n linia vieții nimic n-am greşi,",
          "Dacă-n stropul de viață nimic n-am clădi!",
          "Tu singur dă-ți voie să fii fericit!",
          "Îți faci timp să iubeşti, să te simți împlinit?",
          "Ai ales ce-ai dorit sau te simți istovit?",
          "Fă-ți listă de vise să ai ce dori,",
          "Nu doar una, o sută sau câteva mii,",
          "Ieşi din limite, fii ce doar tu poți să fii.",
          "Mai iartă, mai uită, mai crede-n ceva,",
          "Nu te vinde prea ieftin, e-un dar viața ta,",
          "Nici nu cere la alții ce tu nu-ți poți da.",
          "Ce trist am sfârşi dacă nu am iubi,",
          "Dacă n-am avea sens, dacă n-am şti trăi,",
          "Dacă n-am fi copii, dacă nu am simți..."
        ]
      ]
    },
    {
      "title": "Alint în ploaie",
      "verses": [
        [
          "Orașul se-mbracă în noapte tăcută",
          "Ploaia inundă trotuarul de-argint",
          "Sub o umbrelă cu tine m-alint",
          "Iar șoaptele dragostei luna le-ascultă."
        ],
        [
          "Atât de frumoasă e toamna iubirii",
          "Multe ferestre în mine-a deschis",
          "Noi doi și ploaia și-o noapte de vis,",
          "Mereu împreună la marginea firii."
        ]
      ]
    },
    {
      "title": "Iubire, apă vie",
      "verses": [
        [
          "Tu-mi ești tot și eu ți-s viață,",
          "Tu mă crești și mă descrești",
          "Mai ceva ca în povești,",
          "Noaptea-s eu, tu - dimineață!"
        ],
        [
          "Eu te cred și te dezmierd,",
          "Tu mi-ești cânt, eu - așteptare",
          "Lumea nu-i destul de mare",
          "Să te uit sau să te pierd."
        ],
        [
          "Tu mă lași să te ador,",
          "Eu mă dau cu totul ție",
          "N-ar ajunge ani o mie",
          "Să trăim același dor..."
        ],
        [
          "Eu m-aplec să te sărut,",
          "Tu îmi iei suflarea toată",
          "Dragostea ne e curată",
          "Cum e pruncul nou născut."
        ],
        [
          "Dorul ăsta n-o să plece,",
          "Dragostea asta nu trece,",
          "Cred că veacuri încă zece",
          "Când mă fierbe, când e rece!"
        ]
      ]
    },
    {
      "title": "Același cer, alți nori",
      "verses": [
        [
          "Noi împărțim același cer,",
          "Un văl de ceață ne uimește",
          "Aceeași teamă ne ferește",
          "De îndrăzneală și mister.",
          "Noi nu sperăm îmbrățișați",
          "Pentru că drumurile toate",
          "Un simplu nor ni le desparte,",
          "Iar ceru-i plin de nori ciudați.",
          "Noi nu mai râdem împreună",
          "De când, iubire, te-am hrănit",
          "Cu tot ce-aveam... m-am risipit",
          "Crezând că pot să-ți fiu stăpână.",
          "M-am amăgit ca un copil",
          "Că tu îmi ești răspuns la toate,",
          "Dar am călcat și peste moarte",
          "Și peste viață, inutil...",
          "Te du pe calea ta... Mai plâng",
          "O lacrimă sau un ocean...",
          "De te-aș chema ar fi în van,",
          "Mai bine-ar fi să te alung...",
          "Noi împărțim același cer",
          "Dar ne despart doar amănunte",
          "Și, culmea, ele sunt mărunte...",
          "La tine-i cald... În mine-i ger..."
        ]
      ]
    },
    {
      "title": "Întoarce-te!",
      "verses": [
        [
          "Eu nu am priceput de ce-ai venit",
          "Grăbit, nefericit, mereu fugar,",
          "În tine amintiri zâmbeau amar,",
          "În mine, linişti fără de sfârşit."
        ],
        [
          "De mi-ai fi spus, tot n-aş fi înțeles,",
          "Privind de sus oraşul, doi străini,",
          "Ce căutam în ochii tăi senini",
          "În colțul meu uitat de univers."
        ],
        [
          "Să evadăm, să râdem, să iubim,",
          "Să fim eterni şi tineri şi nebuni",
          "La granițe de vise şi de lumi",
          "De mână, ca în basme, să fugim."
        ],
        [
          "Pe armonii ştiute doar de noi",
          "Departe să ne pierdem, colindând,",
          "La dragoste eu nu pot sta la rând,",
          "Iubite, vino, vino înapoi..."
        ]
      ]
    },
    {
      "title": "Singurătăți",
      "verses": [
        [
          "E lumea plină de nefericiri",
          "Ce vor să pară că ar fi iubiri",
          "Singurătăți ne macină, ne ning",
          "În timp ce ne mințim că nu ne-ating."
        ],
        [
          "Prin vene curg romanțe care dor",
          "În fiecare ceas speranțe mor,",
          "Suntem și orbi și surzi și fără glas",
          "În fața zilelor ce ne-au rămas."
        ],
        [
          "Speram că tu, iubire, chiar exiști",
          "În universul gol, cu oameni triști...",
          "E lumea plină de nefericiri",
          "Iar binele e doar în amintiri..."
        ]
      ]
    },
    {
      "title": "Prea târziu",
      "verses": [
        [
          "Dacă zorii nu vin, eu tot voi fi bine",
          "Cu mine, cu noi, fără noi, fără tine...",
          "Dacă stelele cad, nu-mi pasă, iubite,",
          "În ele s-au scris toate cele trăite."
        ],
        [
          "Dacă nu mai zâmbești pentru mine vreodată",
          "Nu-mi cere să-ți dau clipa asta furată,",
          "Dacă nu te jertfești pentru dragostea noastră",
          "Aruncă ce simți, imediat, pe fereastră."
        ],
        [
          "Am să cânt în zadar, ca o lebădă ninsă,",
          "Pentru cerul târziu, pentru luna mea stinsă,",
          "Dacă nu mă mai prinzi noaptea asta în brațe",
          "Nu mai las niciun vis de-al tău dor să se-agațe."
        ],
        [
          "Ca un fluture alb, mă înalț mai departe",
          "De lumina și viața ce azi ne desparte",
          "Dacă zorii nu vin... eu tot voi fi bine",
          "Cu mine, cu noi, fără noi, fără tine..."
        ]
      ]
    },
    {
      "title": "Nu uitați de voi",
      "verses": [
        [
          "Nu lăsați să se închidă",
          "Drumul zărilor spre viață,",
          "Când seninul ne îngheață",
          "În a timpului firidă."
        ],
        [
          "Nu uitați să luați iubire",
          "Pentru-a dărui mai multă",
          "Cerului, când ne ascultă,",
          "Oamenilor, peste fire."
        ],
        [
          "Nu ascundeți evidența",
          "Că nimic nu ne-aparține,",
          "Că vom pierde tot ce vine,",
          "Că-n zadar ni-i existența."
        ],
        [
          "Nu opriți vreodată zborul",
          "Către vise și speranțe",
          "Nu vă refuzați vacanțe,",
          "Nu vă pierdeți viitorul."
        ],
        [
          "Între dragoste și ură",
          "Cât să iau și cât să dau,",
          "Cât să vreau, cât să nu vreau?",
          "Încă nu cunosc măsură..."
        ]
      ]
    },
    {
      "title": "Chemare",
      "verses": [
        [
          "Se-amestecă gânduri, iubiri, amintiri,",
          "Din dragoste numai frânturi au rămas",
          "Iar cântecul meu e-o fărâmă de glas",
          "În inima mea sunt furtuni de trăiri..."
        ],
        [
          "Chemarea mi-e strigăt, dar cum o auzi?",
          "Sunt oarbă în fața prea multor dovezi",
          "Că tu mă iubești deși nu mai crezi,",
          "Deși pentru tine ai vrea să m-ascunzi..."
        ],
        [
          "Sunt vie, sunt tristă, alină-mă-un pic",
          "De parcă-ntr-o mare adâncă mă-nec",
          "Doar vorbele tale spre mal mă petrec",
          "Și nu mă mai lasă să caut nimic."
        ],
        [
          "Sunt doar fericire, sunt liniște, vers",
          "De când te cunosc am atâtea să-ți spun",
          "Romane întregi am să scriu, să adun",
          "Iubirea întreagă-ntr-un tragic nonsens..."
        ],
        [
          "Te vreau ca pe visul ce nu l-am trăit,",
          "Te vreau ca pe cerul albastru intens",
          "Deasupra trăirilor din univers",
          "Tu ești doar dorința de dor infinit..."
        ],
        [
          "Se-amestecă gânduri, iubiri, amintiri,",
          "Din dragoste numai frânturi au rămas",
          "Iar cântecul meu e-o fărâmă de glas",
          "În inima mea sunt furtuni de trăiri..."
        ]
      ]
    },
    {
      "title": "Întinerește pentru mine",
      "verses": [
        [
          "Iubitul meu, cel drag și cel dorit,",
          "De te rănește gândul meu de seară,",
          "Tu iartă-mă și pentru-a mia oară",
          "Iubește-mă, pedeapsă, însutit."
        ],
        [
          "Nu am vreo așteptare de la soartă,",
          "Nici de la tine nu doresc nimic",
          "De-ar fi un echilibru, cât de mic,",
          "Între noi doi s-ar mai crea o poartã."
        ],
        [
          "De-o parte eu, de-o parte tu, iubite,",
          "Deasupra Dumnezeu și dragostea,",
          "Un suflet peste suflet n-ar cãlca,",
          "S-ar nărui și poarta de cuvinte."
        ],
        [
          "S-ar dezgheţa atunci inima ta,",
          "Și-ar învăţa să cânte pentru noi,",
          "S-ar bucura, s-ar scutura de ploi,",
          "Întinerită, m-ar îmbrăţișa."
        ],
        [
          "Iubitul meu, cel drag și cel dorit,",
          "De te rănește gândul meu de seară,",
          "Tu iartă-mă că-ţi scriu a mia oară,",
          "Iubește-mă - pedeapsă – însutit"
        ]
      ]
    },
    {
      "title": "Ochii tăi",
      "verses": [
        [
          "Era important să iubesc",
          "Doar ochii tăi nemuritori,",
          "Acolo se află comori",
          "Ce spun tot ce eu nu-ndrăznesc."
        ],
        [
          "Mă nasc și mă pierd pentru ei,",
          "Frumoșii tăi ochi m-ameţesc,",
          "Îi știu, îi ador, îi doresc,",
          "Aflând tot ce ești, tot ce vrei."
        ],
        [
          "Cu tine de mână, zâmbind,",
          "Un pas după pas să ne poarte",
          "În lumea iubirii curate,",
          "În care doar eu te cuprind..."
        ]
      ]
    },
    {
      "title": "Despre liniște",
      "verses": [
        [
          "Diminețile însingurate",
          "Au un farmec al lor mai aparte,",
          "În sfârșit ai un timp doar al tău",
          "Fără dor sau părere de rău..."
        ],
        [
          "Diminețile dulci de april",
          "Cu-o cafea și-un surâs de copil",
          "Sunt un dar, sunt un cânt liniștit,",
          "Dimineți de iubit infinit..."
        ]
      ]
    },
    {
      "title": "Amănunte",
      "verses": [
        [
          "Cum te trădezi pe tine zi lumină",
          "Să știi că numai tu crezi că-i secret",
          "Căci de la creștet pân-la rădăcină",
          "Eu te citesc, te critic și te iert."
        ],
        [
          "Tu n-ai aflat că lumea se rotește",
          "Fără ca noi un cent să mai contăm,",
          "Că universul fără noi iubește,",
          "Când nu primim nimic și nici nu dăm."
        ],
        [
          "Cam multe amănunte incomode",
          "Au înălțat un munte între noi,",
          "Iar vieții cine să-i mai scrie ode",
          "Când nu mai pot iubi pentru-amândoi?"
        ]
      ]
    },
    {
      "title": "Hai într-o lume mai bună!",
      "verses": [
        [
          "Caut în dragostea noastră răspuns",
          "Viselor mele și viselor tale",
          "Știu ce simt eu și îmi este de-ajuns",
          "Cred în iubire și n-am altă cale."
        ],
        [
          "N-am de ales, ce trăim ne e dat,",
          "Multe aș vrea, însă viața le cerne...",
          "Cât este alb, cât ar fi colorat?",
          "Ce timpuri mor? Câte fi-vor eterne?"
        ],
        [
          "Simt glasul tău cum îmi joacă prin minți,",
          "Simt forța ta, ca un tunet prin vene,",
          "Iar te-aș chema, să te mint, să mă minți",
          "Nimeni ca mine să nu te mai cheme."
        ],
        [
          "Vezi, te iubesc ca pe-un ultim refren,",
          "Cred în curajul de-a fi împreună,",
          "Trenuri mai trec, dar cu ultimul tren",
          "Hai să fugim într-o lume mai bună!"
        ]
      ]
    },
    {
      "title": "Sentiment",
      "verses": [
        [
          "S-a întâmplat să mă iubești",
          "Eu nu știam, tu nu știai",
          "Eu nu visam, tu nu visai",
          "La fel ca-n tristele povești"
        ],
        [
          "S-a întâmplat să simți și tu",
          "Povara dulce, vinovată",
          "Sădită într-un trup de fată",
          "Ce n-a știut să spună ,,nu”."
        ],
        [
          "Am sărutarea ta pe mâini",
          "Și simt pe umeri universal",
          "Nici n-ar putea descrie versul",
          "Ale simțirilor genuni."
        ],
        [
          "Te-acopăr, viață, cu tăceri",
          "Și dărui clipelor misterul",
          "Ce anulează efemerul",
          "De dragul unei mângâieri…"
        ]
      ]
    },
    {
      "title": "Crez",
      "verses": [
        [
          "Când cauza- i pierdută și nu mai speri deloc,",
          "Când vorba to lovește doar în timpane surde,",
          "Când suflete-mpietrite privesc la al tău foc,",
          "Să nu uiți niciodată că Dumnezeu te-aude!"
        ],
        [
          "Când cred puțini în tine, dar tu chiar îi cinstești,",
          "Când ei te pun la ziduri, iar tu reziști, și culmea,",
          "Se-ntâmplă inimi aspre și frunți să descrețești",
          "Să crezi în tine sincer. Iubirea schimbă lumea!"
        ]
      ]
    },
    {
      "title": "Prea mulți?",
      "verses": [
        [
          "Unii se plâng că sunt prea mulţi poeţi",
          "Dar ce-ar fi lumea fără poezie?",
          "Ar fi atât de seacă și pustie,",
          "Un fel de teatru fără interpreţi."
        ],
        [
          "Să nu ne plângem de prea multe gânduri",
          "Iubirea și durerea au un rost",
          "Când, peste vremuri, scrise fin au fost",
          "Sculptate-n cărţi în preafrumoase rânduri."
        ],
        [
          "Avem nevoie de poeţi, nu arme,",
          "Din visele lor plăsmuind povești",
          "Cu care pruncii tăi isteţi să-i crești,",
          "Pe când în lume tot ce-i rău adoarme."
        ]
      ]
    },
    {
      "title": "Poetului Andrei Maftei",
      "verses": [
        [
          "Poetul nu s-a stins, a asfințit",
          "Grăbit e cerul ca să ni-l răpească",
          "Dar nimeni nu va ști să povestească",
          "Cât de frumos a scris și a trăit."
        ],
        [
          "El a simțit și negură și zbor",
          "Și-a împlinit, încrezător, destinul",
          "Prin vene i-a curs mierea și pelinul",
          "Poetul fie-n veci nemuritor!"
        ],
        [
          "Rămâne gândul bun în infinit,",
          "Bucăți de suflet prinse-n poezie",
          "O punte-ntre ce-a fost și ce-o să fie...",
          "Poetul nu s-a stins, a asfințit..."
        ]
      ]
    },
    {
      "title": "Îndemn la dragoste",
      "verses": [
        [
          "Hai, lasă viaţa ta, vreau să fugim",
          "În lume să ne pierdem, ca nisipul",
          "Mi-ești drag ca soarele, vreau să-ţi văd chipul,",
          "Din zorii zilei până adormim."
        ],
        [
          "La pieptul meu să-ţi tulburi multe vise,",
          "De dragul meu să construiești noi lumi",
          "Unde să ne iubim fără furtuni,",
          "În care fericirile-s permise."
        ],
        [
          "Hai să fugim, iubite, într-un sat,",
          "O casă mică fie doar a noastră",
          "Cu roșii flori frumoase în fereastră,",
          "Și o iubire cum n-a existat."
        ]
      ]
    },
    {
      "title": "Trofeu",
      "verses": [
        [
          "Frumos blestem al meu, iubire,",
          "Mă-ntuneci și mă-ncânţi apoi,",
          "Un pas îmi ești spre nemurire,",
          "Sau o durere pentru doi."
        ],
        [
          "Risipă dulce, dar cumplită",
          "De sentimente și dureri,",
          "Ești tu, iubire nedorită,",
          "Doar bănuită, până ieri."
        ],
        [
          "Azi te reneg și mi-ești străină,",
          "Iar mâine, știu, te voi chema,",
          "Iar dacă azi sunt fără vină,",
          "Târziu, visez cum ţi-aș ceda."
        ],
        [
          "Dar depărtarea va înfrânge",
          "Ale simţirilor vâltori,",
          "O vorbă dragă mi-ar ajunge",
          "Să calc pe flori spre tine-n zori."
        ],
        [
          "Frumos blestem ești tu, iubire,",
          "În suflet mi-ești adânc săpat,",
          "Te caut mai presus de fire",
          "Trofeu al meu, nemeritat."
        ]
      ]
    },
    {
      "title": "De ziua mea",
      "verses": [
        [
          "Anul acesta iar e ziua mea.",
          "Nu am cerut-o, dar ea, totuși vine",
          "Și mă găsește tot în trup la mine,",
          "Tot blândă, tot stingheră-n lumea rea."
        ],
        [
          "Singurătăţi mă dor, tristeţi mă cheamã,",
          "Iubiri și focuri vii în mine zac,",
          "Cuvintele-s viori ce nu mai tac,",
          "Iar inima la dragoste mă-ndeamnă."
        ],
        [
          "Prieteni am pierdut și m-a durut,",
          "O lecţie sau alta mă-ncercară",
          "Speranţa însă-n mine n-o să moară,",
          "Cât timp mai sunt și oameni pe pământ."
        ],
        [
          "Măriri, averi sau titluri, nu contează,",
          "Să fii iubit e totul, să iubești",
          "În lumea gri de-ar fi să rătăcești",
          "Iubirea infinitu-l colorează."
        ],
        [
          "Un ultim sfat las azi fiilor mei :",
          "Să faceţi zilnic multe fapte bune-",
          "Nu pentru mine și nici pentru lume-",
          "Cu binele deschizi ce ușă vrei!"
        ]
      ]
    },
    {
      "title": "Ceas binecuvântat",
      "verses": [
        [
          "Furat-am doar o oră de iubire,",
          "Noi doi, senini, nebuni și fericiţi,",
          "O îndrăzneală dulce, peste fire,",
          "De oameni indiscret îndrăgostiţi."
        ],
        [
          "Un ceas de nemurire, de dorinţă,",
          "Sărut pe tâmple, mii de mângâieri,",
          "O împlinire, taină sau știinţă,",
          "Flori dragi în suflet, vrajă și tăceri."
        ],
        [
          "Tu, cântec drag, plăcut în toate cele,",
          "Ce pleci și vii ca soarele în zori,",
          "Știi bine, ești lumina zilei mele,",
          "Și noapte mi-ești, cu sute de fiori!"
        ]
      ]
    },
    {
      "title": "Ce-ar mai fi de pierdut?",
      "verses": [
        [
          "Lumina mea, mi-e dor, mi-e dor de tine,",
          "Ca de un răsărit ce nu mai vine,",
          "Iubirea mea nu vrea să-ngenuncheze,",
          "Iar sufletul nu vrea să sângereze."
        ],
        [
          "În gând te-mbrăţișez, ca înainte,",
          "Iubindu-te mai mult și mai fierbinte,",
          "Nu-ţi cer decât în preajma mea să fii",
          "Din când în când, când vei putea veni."
        ],
        [
          "Un foc de-ar fi ce simt, de mult ar trece,",
          "Un joc de-ar fi, s-ar pierde-n lumea rece,",
          "Un vis de-ar fi, ar trece-n zori, in zbor,",
          "Dar dragostea mea cere ajutor!"
        ],
        [
          "Te simt, dorești și tu același ceas",
          "În care fericirea prinde glas.",
          "Nici moartea nu mai are ce îmi lua",
          "Dacă nu pot avea iubirea ta."
        ]
      ]
    },
    {
      "title": "Doza de adevăr",
      "verses": [
        [
          "Un fel de boală cronică, iubirea,",
          "Necesită adesea tratament",
          "Pe care tu ai grijă, permanent,",
          "Să-l ajustezi precum te lasă firea.",
          "Te las-o vreme şi te prinde iar",
          "Cam nemiloasă, uneori nedreaptă,",
          "În loc să te grăbească, te aşteaptă,",
          "Te uită şi te cheamă în zadar.",
          "Prin vene ca otrava se strecoară",
          "Deşi tu crezi că-i miere şi mister",
          "Că o doreşti, că-i floare la rever,",
          "În loc să-ți facă bine, te omoară.",
          "Regim tu ții, te vitregeşti de toate",
          "Să mai rămâi bolnav de ea o zi",
          "Ai vrea să plece, totuşi, strâns o ții",
          "Ai vrea s-o uiți, dar ştii că nu se poate.",
          "Dă-ți voie să iubeşti! Cu medicații",
          "Sau fără, trece tinerețea ta",
          "Toți ştim că dragostea e boală grea",
          "La care nu se-acceptă indicații.",
          "E-un fel de boală cronică iubirea",
          "M-aş apăra de ea dar e târziu",
          "Eu fără ea nu ştiu, nu pot să fiu,",
          "Nu mă tratați, ea este fericirea!"
        ]
      ]
    },
    {
      "title": "Sărutul din zori",
      "verses": [
        [
          "Pentru sărutul tău din zori",
          "Tresare însuși infinitul,",
          "Răsar ale iubirii flori,",
          "În roua lor îți scaldă chipul."
        ],
        [
          "De dragul tău m-aș reclădi,",
          "Dând viaţă multor vise noi,",
          "De dorul tău, sărut aș fi,",
          "Pe pleoape, pe obraji, pe ploi."
        ],
        [
          "Adesea, legăn o minciună,",
          "Să mă alin, să uit de dor,",
          "Gândind c-ai fost doar o furtună",
          "Sau un eres amăgitor."
        ],
        [
          "Închid iar ochii, ca o taină",
          "Te regăsesc în jocul meu,",
          "Fără a ne-mplinirii haină,",
          "Mereu alături, tu și eu..."
        ]
      ]
    },
    {
      "title": "Joacă de copii, viața",
      "verses": [
        [
          "În fiecare zi ne îndreptăm",
          "Un pas mai mult de un sfârșit, ni-i teamă",
          "Că nu-l vom ști, adesea ne jucăm",
          "Cu tot ce-avem mai demn de luat în seamă."
        ],
        [
          "Unii se pierd fără de vreun regret",
          "Crezând că au decis ei singuri drumul,",
          "Alții se luptă să aleagă drept",
          "Dar n-a scăpat nepedepsit niciunul."
        ],
        [
          "De crezi că tu vei fi scutit cumva",
          "N-ai măsurat ceva cum se cuvine...",
          "În fine, fiecare vom avea",
          "Și partea grea dar și pe cea de bine..."
        ],
        [
          "Așa murim în fiecare zi",
          "În unele mai mult decât în alte",
          "Dar orice pas ni-i joacă de copii",
          "Ce duce prea departe, către moarte."
        ],
        [
          "De ce te temi? Nu știm nimic precis.",
          "N-ai ce s-alegi! La ce mai speri zadarnic?",
          "Deja s-a zis tot ce era de zis...",
          "Iar timpul nu e niciodată darnic!"
        ],
        [
          "Ce-ți va rămâne, suflet pustiit",
          "De n-ai făcut nicicând un strop de bine?",
          "Ce lași în urmă dacă te-ai gândit",
          "O viață-ndelungată doar la tine?"
        ],
        [
          "Adună-te și nu trăi-n zadar",
          "Mai este timp, repară ce se poate,",
          "Fă bine și iubește iar și iar...",
          "Doar dragostea-i răspunsul pentru toate."
        ],
        [
          "Iar de te-ntrebi de ce n-ai cunoscut",
          "Cea mai de preț comoară - Fericirea -",
          "Să știi că ea de mână te-a ținut",
          "La orice pas... Ea se numea Iubirea..."
        ]
      ]
    },
    {
      "title": "Circotecă",
      "verses": [
        [
          "E tristă viața, prieten drag,",
          "Ce vrei, adesea, nu se poate",
          "Ce nu vrei, însă, e aproape,",
          "Ai de trecut prag după prag."
        ],
        [
          "E-o glumă proastă orice pas",
          "Când crezi că e ceva de tine",
          "Te-mpiedici cum poți tu mai bine",
          "Iar anii trec fără popas."
        ],
        [
          "Când tragi o linie, la urmă,",
          "Nu te-ai ales cu mai nimic",
          "Destinul tău e loz în plic",
          "Iar tu, cenușă într-o urnă."
        ],
        [
          "La ce ne-au folosit virtuți",
          "Sau toate notele de zece",
          "Când timpul nu ne iartă, trece,",
          "Iar noi ne stingem, surzi și muți..."
        ],
        [
          "La ce puteai tu să mai speri",
          "Când te-ai trădat pe tine însuți,",
          "Când lacrimi curg, dar chiar și plânsu-ți",
          "E un ecou al unui ieri..."
        ],
        [
          "E-un teatru viața, prieten drag,",
          "Fără de spectatori sau texte",
          "E circotecă de pretexte",
          "La care râzi de tot ce-i grav..."
        ]
      ]
    },
    {
      "title": "Darul de preț",
      "verses": [
        [
          "Averi de mi s-ar da, nu-mi pasă",
          "Eu pot trăi în orice casă,",
          "Pot să aleg și mã hrănesc",
          "Cu un cuvânt, dacă iubesc."
        ],
        [
          "Au incercat să pună bir",
          "Pe-al vieţii mele dulce fir",
          "Destui in asprul meu destin",
          "Dar ei când pleacă, alţii vin."
        ],
        [
          "Nu sunt de dat, nu sunt de luat,",
          "Nu locuiesc într-un palat,",
          "Inima mea e tot ce am,",
          "Prietenia ta-i balsam."
        ],
        [
          "Să-mi vii, te rog, la o cafea,",
          "Să-mi spui orice, oricât ai vrea",
          "Mie-mi ajunge că exiști",
          "Și ochii mei nu mai sunt triști..."
        ]
      ]
    },
    {
      "title": "Da, te iubesc",
      "verses": [
        [
          "Neobosită, am căutat",
          "Un val pe care e scris IUBIRE,",
          "Fără vreo grabă, am așteptat",
          "Clipele sfinte de fericire."
        ],
        [
          "Merită ceasul nostru furat",
          "Jertfa, durerea și bucuria,",
          "Totul devine mai bun, mai curat,",
          "Clipa iși caută iar poezia."
        ],
        [
          "Vin eu la tine, ca de-obicei,",
          "Unde-i mai bine? În braţe la tine!",
          "Fă-mi dintr-o rază duioasă cercei",
          "Și fă-mi veștmânt din ceruri senine."
        ],
        [
          "Spune-mi ce n-ai spus nicicând nimănui,",
          "Fă-mi jurăminte cu suflet, cu viaţă,",
          "Minte-mă, zahăr și sare să pui",
          "Pe răni ce ard, lacrimi calde și gheaţă."
        ],
        [
          "Da, te iubesc, în sfârșit pot s-o spun,",
          "Nu mai am temeri, frici sau reţineri,",
          "Azi, pentru tine, aici și acum.",
          "Tu îmi ești drag și suntem încă tineri!"
        ]
      ]
    },
    {
      "title": "Frământări",
      "verses": [
        [
          "Spune-mi, viață, ce-mi mai dai",
          "Peste tot ce duc cu mine?",
          "Câte umbre oare ai?",
          "Câte zile de mai bine?",
          "Spune-mi, viață, de ce uit",
          "Tot mai des de ale mele",
          "Tot pe alții să-i ajut",
          "Sau să-i scap de vremuri grele?",
          "Spune-mi, viață, ce-am greșit",
          "De mă sting fără iubire,",
          "De mi-e gândul răscolit",
          "De-o durere peste fire?",
          "Spune-mi, viață, ce plătesc?",
          "Cum să treacă suferința",
          "Dacă tot ce eu iubesc",
          "Întâlnește neputința ?",
          "Spune-mi, viață, cât va fi",
          "Traiul ăsta ca povară?",
          "Cât mai pot trăi, simți,",
          "Dragostea de-odinioară?",
          "Dacă nu vrei să socoți",
          "Cât mai ai să-mi ceri tu mie,",
          "Viață, pune-i azi pe toți",
          "Tot în locul meu să fie.",
          "Sau trimite-i undeva",
          "Unde iarba nu mai crește,",
          "Viață, nu mă căuta,",
          "Dacă inima-mi se-oprește!"
        ]
      ]
    },
    {
      "title": "Amintire",
      "verses": [
        [
          "Mi-ai fost odată tot ce eu iubeam",
          "Acum mi-eşti doar atât, fosta iubire...",
          "Dintr-o privire ne înțelegeam",
          "Din dragoste-a rămas o amintire.",
          "La brațul tău o lume învingeam",
          "La pieptul tău eram o primăvară",
          "Te aşteptam cu drag şi te doream",
          "A mia oară tot ca prima oară.",
          "Mi-ai fost odată unicul răspuns",
          "La toate întrebările rostite",
          "Dar azi nu ne mai este de ajuns",
          "Să fii al meu, să fiu a ta, iubite.",
          "Nu-i vina ta şi nici a mea nu e,",
          "Nici ziua nu-i de vină că nu-i noapte...",
          "Trăim poveşti dar nu aflăm de ce",
          "Duc ele către viață sau spre moarte.",
          "Călătorim în doi, dar solitari",
          "Trăindu-şi fiecare singur drama",
          "Ni-s paşii împletiți, paşi mici sau mari",
          "Ca într-un dans, le ținem ìncă seama.",
          "Mi-ai fost odată tot ce am dorit",
          "Şi nimeni nu va fi nicicând ca tine",
          "Eu nu voi mai iubi cum te-am iubit",
          "Dar cine spune că iubind mi-e bine?",
          "Din dragoste-a rămas o amintire",
          "Mereu vei fi al meu iar eu a ta",
          "Deşi de azi sunt fosta ta iubire",
          "Te rog, mă iartă şi nu mă uita..."
        ]
      ]
    },
    {
      "title": "Contează",
      "verses": [
        [
          "Conteazã dacă azi iubesc",
          "Sau tristă-i dimineaţa,",
          "Contează dacă te privesc",
          "Sau mi-e pustie viaţa."
        ],
        [
          "De dragul tău, iubire, - știi?-",
          "Aș renunţa la toate.",
          "Contează clipa ce va fi",
          "Când voi ieși din noapte."
        ],
        [
          "Ne-apropiem de Dumnezeu",
          "Cu orice renunţare,",
          "Destinul meu, ușor sau greu,",
          "E tot un oarecare."
        ],
        [
          "Dar dacă tot ce simt e viu",
          "Și inima vibrează",
          "Eu te iubesc, e tot ce știu",
          "Și tot ce mai contează."
        ]
      ]
    },
    {
      "title": "Nimeni nu te-ar iubi...",
      "verses": [
        [
          "Mi-e drag de tot ce tu însemni",
          "De vraja ta mi-e rău şi bine,",
          "Tu mă alungi şi iar mă chemi...",
          "Nimeni nu te-ar iubi ca mine..."
        ],
        [
          "Mă supăr şi mă-mpac de dor,",
          "Mă doare timpul fără tine,",
          "Când pleci, speranțele îmi mor...",
          "Nimeni nu te-ar iubi ca mine..."
        ],
        [
          "Mă bucur doar când glasul tău",
          "Din lumi îndepărtate vine,",
          "Iar eu sunt umbră de ecou...",
          "Nimeni nu te-ar iubi ca mine..."
        ]
      ]
    },
    {
      "title": "De ce-ai cânta poeziile?",
      "verses": [
        [
          "De câte ori se naște-un pui de cântec",
          "În inima-mi ce bate liniștită",
          "Străină mi-este orișice ispită",
          "Iar eu mă las robită de descântec."
        ],
        [
          "Văd cerul mai frumos ca niciodată,",
          "Iubirea e ca el de nesfârșită,",
          "Prin ea ne este viața împlinită",
          "Ca apa simplă de izvor, curată."
        ],
        [
          "De câte ori se scrie-o poezie",
          "Oricât de mică și nevinovată",
          "Ea nu se va mai pierde niciodată",
          "Cum nu uiți anii de copilărie."
        ],
        [
          "Iar când un vers cântat ajunge-n suflet",
          "Un univers întreg ni se deschide",
          "De parcă lumea-ntreagă ar cuprinde",
          "Seninul tot și dragostea-ntr-un zâmbet!"
        ]
      ]
    },
    {
      "title": "Ziduri",
      "verses": [
        [
          "În cetatea din mine nu poţi să mai vii",
          "Un lacăt imens, trei zăvoare,",
          "Nu poţi să forţezi, albul meu este gri,",
          "Am orbit așteptând o schimbare."
        ],
        [
          "Nu am tren în cetate să pot evada,",
          "Chiar și eu sunt închisă de mine,",
          "Nu am aer, speranţe, iar inima mea",
          "Este ruptă-ntre mine și tine."
        ],
        [
          "Un miracol de vine, un cer peste noi,",
          "Nu mai poate clădi împlinirea",
          "Ce frumos ar mai fi să mai fim amândoi,",
          "Dar ce joc dureros e iubirea..."
        ]
      ]
    },
    {
      "title": "Dragoste târzie",
      "verses": [
        [
          "În toamna vieţii mă îmbrac,",
          "Septembrie m-apasă,",
          "Aiurea și acasă,",
          "Când scriu, când plec, când tac."
        ],
        [
          "Respir cu dor, iubesc târziu,",
          "Mi-e martoră acuma",
          "Icoană sfântă, luna,",
          "Regină peste visul viu."
        ],
        [
          "Mă obosește drumul greu,",
          "Tomnatică derivă,",
          "Pun gânduri în arhivă",
          "Și mă ridic spre Dumnezeu."
        ],
        [
          "De m-ar iubi, te-ar îndruma",
          "Când plouă-ntâia oară",
          "Să vii pe drum de seară,",
          "Ca un ecou, în lumea mea."
        ],
        [
          "Te-aș astepta să-mi cânţi ușor",
          "Romanţe și balade,",
          "Iar din petale albe,",
          "Iubirii i-aș clădi decor."
        ],
        [
          "Din sărutări și mângâieri",
          "Ţi-aș face așternutul,",
          "Aș șterge tot trecutul,",
          "Să regăsim noi primăveri..."
        ]
      ]
    },
    {
      "title": "Camera iubirilor târzii",
      "verses": [
        [
          "Sunt nopţi ce bâjbâie după speranţe,",
          "Orbite de-ntunericul din noi,",
          "Sunt nopţi în care ne luăm vacanţe,",
          "Descoperind o lume pentru doi."
        ],
        [
          "De dor nu ai umbrelă, nici de vise,",
          "De fericire eu nu mă feresc,",
          "M-ascund de toate ușile deschise,",
          "M-am ferecat în tihnă să iubesc."
        ],
        [
          "Pe braţul tău sărutul meu rămâne,",
          "Mai dulce, mai cuminte, mai febril,",
          "Cu tine e frumoasă trista lume,",
          "În care m-am trezit bătrân copil."
        ],
        [
          "Mă înfioară cum vin pentru tine,",
          "Simţirea nu mai are orizont,",
          "Atât ţi-s sărutările de fine,",
          "De-mi arde după tine gândul tot."
        ],
        [
          "O floare albă e iubirea noastră,",
          "Nimic nu ar putea-o murdări,",
          "Nici noaptea nu pătrunde pe fereastră",
          "În camera iubirilor târzii..."
        ]
      ]
    },
    {
      "title": "Oare…",
      "verses": [
        [
          "Oare mâine ai să vii?",
          "Eu m-ascund într-o chitară,",
          "Sau în gândul tău de seară,",
          "Să mă vrei fără să știi..."
        ],
        [
          "Oare mâine m-ai iubi",
          "Dacă nu ţi-ar mai fi teamă",
          "De un zâmbet ce te cheamă",
          "Să rămâi încă o zi?"
        ],
        [
          "Ce-aș avea să îți ofer?",
          "Ce-ai putea să-mi fii tu mie?",
          "Dor de cânt și poezie,",
          "Dragoste și colţ de cer."
        ],
        [
          "Eu știu bine, n-ai să vii.",
          "Nici nu înţelegi prea bine",
          "Ce fiori aduci în mine",
          "Sau te faci că nu mai știi."
        ],
        [
          "Într-un gând te voi petrece",
          "Ca într-o îmbrăţișare",
          "Să mai crezi în taina care",
          "Niciodată nu va trece."
        ],
        [
          "Un sărut ne va fi cheia",
          "Spre tărâmul fără vină",
          "Unde dorul ne alină.",
          "Dragostea fie scânteia."
        ]
      ]
    },
    {
      "title": "Etern adorată",
      "verses": [
        [
          "Alerg după vise şi fragede ploi,",
          "Compun evantaiul iubirii,",
          "Contemplu tabloul trăirii în doi,",
          "În mine renasc trandafirii.",
          "Sărut umbra ta de firesc adevăr",
          "Ce simplu şi dulce-i cuvântul,",
          "Ce fine miresme la tine în păr",
          "Se-ntrec între şoapte cu gândul.",
          "Mi-e vară, mi-e toamnă, mi-e iarnă când pleci,",
          "Din mine se cerne zenitul",
          "Tu ştii, ale timpului temnițe reci",
          "Nu pot încuia răsăritul.",
          "La zâmbetul tău munții sar în ocean,",
          "Iar stelele cerul inundă",
          "Eşti mamă, iubito, eşti cânt diafan,",
          "A vieții dilemă fecundă.",
          "Credință îmi eşti, legământ şi cuvânt,",
          "De drag se topesc curcubee,",
          "Cresc arbori de flăcări când treci suspinâd",
          "Etern adorată, femeie!"
        ]
      ]
    },
    {
      "title": "Alb-negru",
      "verses": [
        [
          "De unde vine cântecul? Voi știţi?",
          "Dar gândul bun, de unde vine oare?",
          "Din ce cotlon de inimă apare",
          "Norocul nostru de a fi iubiţi?",
          "Dar vorba neplăcută ce rost are?",
          "De ce jignind simt unii vreun folos?",
          "E lumea uneori cu susu-n jos",
          "Sau tot mai rari sunt cei cu suflet mare?",
          "Moneda are două părţi, iar noi",
          "Din tot ce vom plăti vom da o parte",
          "Destul de insemnată pentru moarte,",
          "Iar viaţa datã n-o luăm inapoi.",
          "Cu ce-am plătit deja nu mi-e rușine,",
          "Întotdeauna mi-a plăcut să-nvăţ",
          "Iar dacă n-am știut să stau la colţ",
          "Întotdeauna am răspuns cu bine.",
          "O palmă de la viaţă, poate trei,",
          "Nu mă-năspresc și nici nu mă irită",
          "Eu sunt aceeași dacă sunt iubită",
          "Și tot aceeași dacă nu mă vrei.",
          "Sunt oameni buni în jur și pe aceia",
          "Am să-i ajut și am să-i înţeleg",
          "De sufletele triste mă dezleg,",
          "În mine mă zidesc și arunc cheia."
        ]
      ]
    },
    {
      "title": "Fântâna arteziană",
      "verses": [
        [
          "Tu, eu şi-un vis, am mers de mână",
          "Pe margine de orizont,",
          "Din flori de dor purtam cunună,",
          "Şi azi o am, încă o port.",
          "Cât de senin ne era cerul,",
          "Câte nimicuri ne hrăneau,",
          "În ochii tăi găseam misterul...",
          "Să mă dezleg nici azi nu vreau...",
          "Ca o fântână e iubirea",
          "Fără-nceput, fără apus,",
          "Frumos, se cerne fericirea,",
          "Cum anii cern, de jos în sus...",
          "Cum clari sunt picurii de apă,",
          "Mi-s clipele, rotind în cerc,",
          "În podul palmei să încapă",
          "Nu le cuprind, oricât încerc...",
          "Clepsidră fină, infinitul,",
          "În care m-am zidit să sper",
          "Îşi cerne liniştit nisipul",
          "Pe care ție ți-l ofer...",
          "De dragul tău, ca o fântână,",
          "Am să tresar, am să iubesc,",
          "Să te îmbii cu apă bună",
          "Cum ştiu doar eu să ocrotesc.",
          "Când fi-vor zile-nşelătoare",
          "În care setea va spori,",
          "Te voi salva cu-o sărutare",
          "Şi unul altuia ne-om fi..."
        ]
      ]
    },
    {
      "title": "Un preț pe iubire",
      "verses": [
        [
          "Hai, sună-mă tu, eu chiar nu mai pot",
          "Iar plouă cu dor şi e mult prea de tot,",
          "Cu gândul la tine visez în zadar",
          "Oftând după veşti ce sosesc tot mai rar."
        ],
        [
          "Tu eşti fericit. Asta-i bine (mă mint).",
          "Cu drag către tine eu brațele-ntind.",
          "Dar orb, surd, departe şi nepăsător",
          "A iubirii scânteie o stingi, o ignori."
        ],
        [
          "Viața ta are sens chiar şi fără mine.",
          "Eu tânjesc, e o boală o zi fără tine,",
          "Când în brațe m-ai strâns oare nu te-ai gândit",
          "Cât de mare e prețul pe suflet plătit?"
        ],
        [
          "Hai, sună-mă tu, omeneşte te rog,",
          "Nu mai pot să tot plâng. Dau iubirii zălog",
          "Tot ce-mi ceri, cere-mi tot şi-am să dau tot ce am",
          "Pentru-a fi lângă tine eu limite n-am."
        ],
        [
          "Te iubesc, ce frumos simt acum şi ce trist,",
          "Te dezmierd şi mă pierd, pentru tine exist,",
          "Te iubesc, mai doresc un cuvânt înțelept,",
          "Dar nu suni şi nu vii şi-n zadar te aştept..."
        ]
      ]
    },
    {
      "title": "Fără de vârstă",
      "verses": [
        [
          "Străine umbre se succed",
          "În teatrul vechi, întunecat,",
          "În vocea lor eu nu mai cred",
          "Iluziile s-au surpat."
        ],
        [
          "Povești voi asculta cu drag,",
          "Neașteptate adevăruri,",
          "Trecând al nemuririi prag,",
          "Cu enigmatice ecouri."
        ],
        [
          "Fără de vârstă, mă ating,",
          "Iubiri sau doruri trecătoare,",
          "Cu fiecare eu mă sting,",
          "Cum se topește-o lumânare."
        ],
        [
          "A mai rămas un vis, atât,",
          "Dar mai puternic decât mine,",
          "Să gust din nou al tău sărut",
          "Și să renasc doar pentru tine!"
        ]
      ]
    },
    {
      "title": "Refren",
      "verses": [
        [
          "Finețe, dragoste și poezie",
          "E tot ce înțeleg să-ți mai doresc",
          "Mai mult de-atât, un cântec să îți fie",
          "Cel mai discret și simplu TE IUBESC."
        ],
        [
          "Din flori de mai să-mi împletești cunună",
          "Sărutul tău pe frunte să-l primesc",
          "Privirea ta de dragoste să-mi spună",
          "Iar eu să vreau mereu să TE IUBESC."
        ],
        [
          "În orice dimineți îmbrățișate,",
          "Dantele pentru suflet pământesc,",
          "Tu fii credință și seninătate",
          "Iar eu, refrenul tău, să TE IUBESC..."
        ]
      ]
    },
    {
      "title": "Cântec de catifea",
      "verses": [
        [
          "Noapte bună, draga mea,",
          "Spune valul mării triste,",
          "Cerul larg, de catifea,",
          "Pentru tine să existe."
        ],
        [
          "Noapte bună, draga mea,",
          "Spune stânca unei păsări,",
          "Cât regret plecarea ta,",
          "Zborul tău spre alte ţărmuri."
        ],
        [
          "Noapte bună, draga mea,",
          "Spune muntele, pădurii,",
          "Tu ești însăși liniștea",
          "Măruntaielor naturii,"
        ],
        [
          "Noapte bună, draga mea,",
          "Spun poeţii multor fete,",
          "Tare mult să cred aș vrea",
          "În iubiri fără secrete."
        ],
        [
          "Noapte bună, dragul meu,",
          "Ești departe, dar în mine,",
          "Un ecou, în gând, mereu",
          "Ești un dor ce nu mai vine..."
        ]
      ]
    },
    {
      "title": "Risipă",
      "verses": [
        [
          "Atâta dragoste se risipește...",
          "Atâta adevăr rămâne mut...",
          "În orice spus lipsește un cuvânt",
          "Dar mării niciun val nu-i prisosește."
        ],
        [
          "Din tot ce e ne-ar trebui mai multe",
          "Ceva nedefinit, neașteptat",
          "O undă, un răgaz, ceva uitat",
          "Ce încă n-am știut că ni se-ascunde."
        ],
        [
          "Nu dăm cu zarul dar se nimerește",
          "Cum alții vor, dar noi tot încercăm",
          "O șansă la iubire să ne dăm",
          "Iar roata vieții iute se-vârtește."
        ],
        [
          "Ceva noi semănăm, altceva crește",
          "Nimic nu știm, n-avem control deloc",
          "Asupra sorții, jocul de noroc",
          "E dragostea... care se risipește..."
        ]
      ]
    },
    {
      "title": "Amintește-ți…",
      "verses": [
        [
          "Tăcerea mea, tăcerea ta",
          "Și toate care vor urma",
          "Sunt tot iubire, precum știi."
        ],
        [
          "Că m-am învins sau te-ai învins,",
          "Pe tâmple primăveri au nins",
          "Tot din iubire, precum știi."
        ],
        [
          "Sărutul tău, sărutul meu,",
          "Ne vor apropia mereu",
          "Suntem un suflet, precum știi."
        ],
        [
          "Tu-mi aparții în orice gând",
          "Dar azi, mai mult decât oricând,",
          "Chiar dacă pleci, chiar dacă vii…"
        ]
      ]
    },
    {
      "title": "Anotimp al dragostei",
      "verses": [
        [
          "Au înflorit iubirile în noi",
          "Iar primăvara cere să învie",
          "În fiecare vers de poezie,",
          "În inimi să patrundă înapoi."
        ],
        [
          "O vrem sau nu, ea nu cere vreo plată",
          "Nici aprobări, nici n-are întrebări,",
          "Ne încălzește doar cu sărutări",
          "Sau flori de vis la fiecare poartă."
        ],
        [
          "S-o cred? S-o uit? S-o-mbrățișez grăbit?",
          "În fața ei îmi plec ființa toată,",
          "De fiecare rază-s însetată",
          "De parcă până astăzi n-am iubit…"
        ]
      ]
    },
    {
      "title": "Credința e soră cu iubirea",
      "verses": [
        [
          "N-am ales să fie oricare simțire",
          "Ca un fel de furt sau ca o amăgire,",
          "Ca o cucerire, ca o împlinire...",
          "Datorăm pe viață plata pe iubire?"
        ],
        [
          "N-am ales ca ziua noapte să ne fie,",
          "Nici un gând de-al nostru nu părea să ştie",
          "Ce putea să-nsemne, în copilărie",
          "Viitorul firii, umbră pe hârtie..."
        ],
        [
          "N-am ales tristețea, n-am chemat durerea,",
          "Nici singurătatea... poate mângâierea,",
          "Dragostea de oameni, liniştea, tăcerea,",
          "Sau înțelepciunea, cea mai mare-avere!"
        ],
        [
          "Dar putem alege viața în dreptate,",
          "Vorba bună, pacea, sfânta libertate,",
          "Fie-ne credința cea din urmă carte,",
          "Iar iubirea - farul luminând în noapte!"
        ]
      ]
    },
    {
      "title": "Nocturnă",
      "verses": [
        [
          "E noaptea leagăn de tristeți,",
          "Cu amintiri de tinereți,",
          "Cu întâmplări, cu dor, cu vis",
          "Cu uși ce nu ni s-au închis..."
        ],
        [
          "E noaptea un muzeu pustiu",
          "În care s-a făcut târziu",
          "Pentru ce sunt, pentru ce ești,",
          "Povești frumoase, dar... povești..."
        ],
        [
          "E noaptea praf de stele reci",
          "Sub care, dragoste, nu treci...",
          "E de ajuns să uiți să speri,",
          "Ca azi să fie trist ca ieri."
        ],
        [
          "Doar un ecou e noaptea mea,",
          "Nici nu e bună, nici nu-i rea,",
          "Grăbită, mâine va pleca",
          "Spre altă zi, a altora…"
        ]
      ]
    },
    {
      "title": "Iarnă, nu te grăbi",
      "verses": [
        [
          "Puteai să mai aștepti, ninsoare,",
          "Eu bani de ghete n-am avut,",
          "N-am vrut zăpada să coboare...",
          "Mai multă toamnă aș fi vrut..."
        ],
        [
          "Nu-s pregătită pentru gheață,",
          "Mă simt trădată, e târziu",
          "Pentru iubire, pentru viață...",
          "Colindele nu le mai știu..."
        ],
        [
          "Puteai să mai aștepți, ninsoare,",
          "În suflet și în calendar,",
          "Să te fi dus în altă zare...",
          "Aici vii nepoftită iar..."
        ]
      ]
    },
    {
      "title": "Ziua noastră, iubite!",
      "verses": [
        [
          "Visez la o zi cum de mult n-am avut.",
          "E doar vina mea... ce mult timp am pierdut...",
          "Câte flori au zâmbit fără mine în zori,",
          "Câte nopți am descris în poeme fiori..."
        ],
        [
          "Vine ziua din vis, vine ziua de dor,",
          "Ninge iar liniştit pe-al iubirii covor.",
          "Din nămeți de-aşteptări, înghețată, surâd,",
          "La al tău orizont voi ajunge curând…"
        ]
      ]
    },
    {
      "title": "Vino…",
      "verses": [
        [
          "Mi-e dragostea dor, să mă strigi nu mai poți,",
          "Simt frigul tău tot şi-ntunericul trist",
          "Dar eu pentru tine aievea exist",
          "În fiece clipă din zile şi nopți..."
        ],
        [
          "Mi-e dor şi mi-e frig şi mi-e dor şi mi-e cald",
          "Pe tine să curg ca o lacrimă vreau",
          "Căldura iubirii doar eu să îți dau",
          "Dar cum aş putea? Mă ridic şi iar cad..."
        ],
        [
          "Apoi te strig iar, tu te faci că n-auzi,",
          "Nu vezi, nu mă simți, nu mă chemi, nu mă vrei,",
          "De parcă aş fi ca şi alte femei",
          "N-ai timp să te-ntorci, să-mi surâzi, să-mi răspunzi..."
        ],
        [
          "Un dor naşte dor şi sub munți de iubiri",
          "Mă sting lăcrimând şi-n zadar asteptând,",
          "Tu vino, iubire, de poți, mai curând!",
          "N-am timp să-mi clădesc fără tine-amintiri..."
        ]
      ]
    },
    {
      "title": "Ploi și sărutări",
      "verses": [
        [
          "Plânge cerul cu petale,",
          "Stropii trişti trezesc uimiri",
          "Eu visez mâinile tale",
          "Dăruindu-mi amintiri."
        ],
        [
          "Îmi alunecă prin gânduri,",
          "Se-mpletesc cu părul fin",
          "Tâmpla-mi arde de săruturi,",
          "Plec din tine şi iar vin."
        ],
        [
          "Pentru ziua asta mare",
          "Câte doruri am păstrat!",
          "Viața mea-i o sărutare...",
          "Te iubesc cu-adevărat..."
        ]
      ]
    },
    {
      "title": "Descântec",
      "verses": [
        [
          "Crede-mă, iubește-mă,",
          "Caută-mă-n infinit,",
          "Cântă-mă, descântă-mă",
          "Ca pe visul împlinit."
        ],
        [
          "Sună-mă, alină-mă,",
          "Cheamă-mă la pieptul tău,",
          "Ceartă-mă și iartă-mă",
          "Fără de păreri de rău."
        ],
        [
          "Lasă-mă și ia-mă iar,",
          "Cere-mă, de tot să-ți fiu",
          "Dulce, acru și amar",
          "Până nu e prea târziu..."
        ],
        [
          "Să fugim doar amândoi,",
          "Cât cu ochii vom vedea",
          "Se împarte doar la doi",
          "Fericirea de-a visa..."
        ]
      ]
    },
    {
      "title": "Noi doi și ploaia",
      "verses": [
        [
          "Un nor s-a răzbunat, tăcut,",
          "Plângând pe ultimul sărut",
          "Eu te-am iubit, tu m-ai iubit,",
          "Ploua mărunt și nesfârșit."
        ],
        [
          "Pe brațul meu sărutul tău",
          "Scria ecou după ecou,",
          "Ploua cu lacrimi peste noi",
          "Dar ce contează niște ploi?"
        ],
        [
          "În tine vreau să mă ascund",
          "Să-mi fii cel de pe urmă gând,",
          "Să uit tristeți, să uit de nori",
          "S-avem în cale numai flori."
        ],
        [
          "Ploua mărunt și nesfârșit,",
          "Eu te-am iubit, tu m-ai iubit,",
          "Plângând pe ultimul sărut",
          "Un nor s-a răzbunat, tăcut.."
        ]
      ]
    },
    {
      "title": "Tu ești visul meu",
      "verses": [
        [
          "N-aș vrea să te iubesc dar mi se-ntâmplă",
          "Să uit și de argintul de la tâmplă",
          "Cu tine sunt tot ce-am dorit vreodată",
          "Iar viața mea devine-adevărată."
        ],
        [
          "Când nu te văd se pierde înțelesul",
          "Cuvintelor, și parcă universul",
          "Devine mic și fără rost în toate",
          "Când tu nu-mi ești, nimic nu se mai poate..."
        ],
        [
          "Iar zilele cu dragoste se-adună",
          "Cu visurile toate împreună",
          "Iar lumea se împarte pe din două",
          "Când orice-ar fi ni se cuvine nouă."
        ],
        [
          "N-aș vrea să te iubesc, dar nu-i pe vrute",
          "Când inima nu vrea să mai asculte,",
          "Mi-e primăvară numai lângă tine",
          "Iubire, tu ești totul pentru mine!"
        ]
      ]
    },
    {
      "title": "Schimbul corect",
      "verses": [
        [
          "De unde să pornim? Sau care-i drumul",
          "Mai prietenos, mai neted, mai firesc,",
          "Vezi, ceasul se rotește ca nebunul...",
          "Să ne gândim la cei ce ne iubesc..."
        ],
        [
          "Ce-a mai rămas de dat, de spus, ce parte",
          "Mai e de mărunțit, de împărțit?",
          "Sunt zilele doar file dintr-o carte",
          "În care scrie despre ce-am iubit..."
        ],
        [
          "Din liniștea singurătății, iată,",
          "Trecând de toate cele ce s-au zis",
          "Vă mai îmbrățișez încă o dată",
          "Zâmbind la amintirea unui vis."
        ],
        [
          "Iar dacă vă dați voie să vă fie",
          "Mai drag, mai cald, măcar de sărbători,",
          "Să-mi dați un semn de dragoste și mie",
          "Și cel puțin un câmp imens de flori."
        ],
        [
          "Am să vă dau, la schimb, niște răbdare,",
          "Piper și sare, doruri și cuvânt,",
          "Credință și ceva eliberare,",
          "Schimbare, aer, apă și pământ.."
        ]
      ]
    },
    {
      "title": "Nu cer, dar aștept",
      "verses": [
        [
          "Ecouri fără de sfârșit",
          "Mai răscolesc tristeți albastre,",
          "Din zestrea visurilor noastre",
          "Mai sunt destule de-mplinit."
        ],
        [
          "În lada mea sunt amintiri",
          "Destule fără importanță",
          "Așa că o să iau vacanță",
          "De la simțiri, de la trăiri."
        ],
        [
          "Sub lacăt le voi fereca",
          "Să doarmă veșnic liniștite",
          "Iar amănunte netrăite",
          "De azi nu voi mai căuta."
        ],
        [
          "Nici n-am să plâng când voi gândi",
          "La clipa cea mai dragă mie",
          "Când eu ți-am fost sortită ție",
          "Să-ți fiu mai mult decât pot fi."
        ],
        [
          "Nici n-am să-ncerc să te opresc",
          "Când alte zări te cer, te lasă",
          "Nici n-o să-ți cer să vii acasă,",
          "Atât să știi... eu TE IUBESC..."
        ]
      ]
    },
    {
      "title": "Dă-mi cupa iubirii",
      "verses": [
        [
          "Vino și spune-mi vorbe minunate",
          "Pe care le-ai șoptit când te iubeam,",
          "Pe când ne dăruiam seninătate...",
          "Îți amintești ce fericiți eram?"
        ],
        [
          "Vino și dă-mi din cupa ta iubire",
          "S-o sorb și să mă amețesc ușor",
          "De cel mai dulce strop de fericire",
          "Riscând să reaprind eternul dor."
        ],
        [
          "Apoi promite-mi orișice minciună",
          "Iar eu voi crede tot și te-oi iubi",
          "În clipa cea grăbită și nebună",
          "Cum te-am iubit și-atunci, în prima zi..."
        ]
      ]
    },
    {
      "title": "Îmbrățișare",
      "verses": [
        [
          "La adăpostul unor fapte bune",
          "Ni-i raiul mai aproape cu un pas",
          "Din ce am dat destul ne-a mai rămas,",
          "Să facem luminos un colț de lume."
        ],
        [
          "Nimic nu ne e dat să ne rămână.",
          "Când ne vom stinge nu vom lua cu noi",
          "Decât iubirea dată înapoi",
          "Ca un sărut pe fiecare mână."
        ],
        [
          "Din suflet pentru sufletele toate",
          "Ce n-au avut dar astăzi au primit",
          "Să vină bucurie înmiit",
          "Mai mult decât se cere sau se poate."
        ],
        [
          "Din liniștea din mine azi vă dau",
          "Bucată cu bucată tot seninul",
          "Ce mi-a fost dat, țin pentru mine chinul,",
          "Dorindu-mi doar în brațe să vă iau."
        ]
      ]
    },
    {
      "title": "Un cer pentru inimi",
      "verses": [
        [
          "Sărutul tău răcoritor ca ploaia",
          "Mi-e vara asta tot ce mai doresc",
          "Din dragostea de tine mă hrănesc,",
          "Parfumul tău mi-a-mpodobit odaia.",
          "Mă bucuri şi mă tulburi, fericire,",
          "De dragul tău câmpiile-nfloresc",
          "Îmbrățişările mă-ntineresc,",
          "Albastrul cer e-o mare de iubire!"
        ]
      ]
    },
    {
      "title": "De te-aș avea",
      "verses": [
        [
          "Renunț la mine și renunț la tine,",
          "Așa cum mi-am promis, am să te uit",
          "Ce-a fost frumos îmi pare azi urât",
          "Așa cum ce e rău pare că-i bine.",
          "Pe tine nu te doare plânsul meu",
          "Nici așteptări în tine nu nasc rouă",
          "La tine lacrima e viață nouă",
          "Din care tu, ca zeu, renaști mereu."
        ],
        [
          "Din umbra mea mai cern o melodie",
          "Să te acoperi când ți-e frig, cu ea,",
          "Te strig dar vocea asta nu-i a mea",
          "Te chem, dar ce a fost n-o să mai fie.",
          "În patru zări destinuri se mai leagă",
          "Eu mă dezleg de tine și de noi",
          "Știind că tu nicicând nu vii-napoi",
          "Chiar de te-aș aștepta o viață-ntreagă."
        ],
        [
          "Eu n-am mai multe vieți deși am vrere",
          "Răbdarea mea s-a risipit zadarnic",
          "Tu nu ai fost cu mine foarte darnic",
          "Mai bine să mă uiți, de ai putere...",
          "Mai am de împărțit o sărutare",
          "În loc de prea banalul bun rămas",
          "De te-aș avea cu mine doar un ceas",
          "Aș stinge multe semne de-ntrebare..."
        ]
      ]
    },
    {
      "title": "Epilog",
      "verses": [
        [
          "Se-așterne tăcere pe oameni și fapte",
          "Când iarna din noi le acoperă toate",
          "Se judecă mult, peste lume e noapte",
          "Cui să-i mai pese de viaţă, de moarte?"
        ],
        [
          "Mă uit și pe mine, te uit în sertare",
          "Ascunse prin minte și prin calendare",
          "Tihnit e momentul tăcut de uitare",
          "Ca muntele greu adâncit într-o mare."
        ],
        [
          "Nu-i sensul iubirii aici, nu-i iertarea,",
          "Nici liniștea ta ce-mi întunecă zarea,",
          "Un singur cuvânt mi-ar aduce-alinarea",
          "Dar nu va veni.  Voi alege uitarea..."
        ]
      ]
    },
    {
      "title": "Apă curgătoare",
      "verses": [
        [
          "Din liniştea mea vreau să-ți dau tot ce n-ai",
          "Prin gânduri te pierd dar în inimă-mi stai",
          "Iubire, îmi eşti apă vie şi rost,",
          "Eşti tot ce voi fi dacă încă n-am fost."
        ],
        [
          "Cunosc către tine un țărm unde vin",
          "Cu pânze scăldate în sori şi senin,",
          "De multă lumină eşti aur curat,",
          "Iubire, eşti tot ce-am primit, tot ce-am dat..."
        ],
        [
          "De singurătate acum nu mă tem,",
          "Sunt azi pentru tine un unic refren...",
          "De vii sau de pleci eu rămân aşteptând",
          "Iubirea de care de mult mă ascund."
        ],
        [
          "Din liniştea mea vreau să-ți dau tot ce n-ai",
          "Să-ți fiu legământ sau o cale spre rai,",
          "Iubire, te cânt ca pe singurul grai,",
          "Te ştiu, înțeleg dacă pleci, dacă stai..."
        ]
      ]
    },
    {
      "title": "Siajul iubirii",
      "verses": [
        [
          "S-au risipit în spasme furibunde",
          "Ale iubirii noastre muribunde",
          "Atâtea doruri scrise pentru doi",
          "Când TU şi EU n-am mai putut fi NOI."
        ],
        [
          "Un drum întortocheat şi altul drept,",
          "O inimă uitată în alt piept",
          "Şi alta-nstrăinată, ca o pată",
          "Pe tot ce-nseamnă dragoste curată."
        ],
        [
          "Sărutul fără rost de astă seară",
          "Ca o zăpadă peste primăvară",
          "M-a întristat ca un ecou ciudat",
          "Al unui basm cândva adevărat."
        ],
        [
          "Sub acceptarea rece, la final,",
          "Nu pot s-aleg nimicul de banal",
          "Din toate cele scrise pentru doi",
          "Când TU şi EU n-am mai putut fi NOI..."
        ]
      ]
    },
    {
      "title": "Dacă tu…",
      "verses": [
        [
          "Dacă tu nu m-ai iubi",
          "S-ar întuneca pământul,",
          "În zadar ar fi cuvântul,",
          "Dacă tu nu m-ai iubi."
        ],
        [
          "Iarba s-ar preface-n scrum",
          "Iar culorile, pierite,",
          "Peste inimi pietruite",
          "Ar forma bucăţi de drum."
        ],
        [
          "Toţi copacii s-ar pleca,",
          "Multe flori ar zace, plânse,",
          "Prin cotloanele ascunse",
          "Din tăcerea mea și-a ta."
        ],
        [
          "Soarele nu s-ar roti,",
          "Cărţile ar fi uitate,",
          "Triste și îndurerate,",
          "Iar pământul n-ar rodi."
        ],
        [
          "Anii nu s-ar mai petrece,",
          "Anotimpuri s-ar opri,",
          "Nu s-ar ști, e noapte?, zi?",
          "Tot seninul ar fi rece!"
        ],
        [
          "Dar tu, bun cum știu că ești,",
          "Fără de egal in toate,",
          "M-ai scos din singurătate",
          "Și-mi dai viaţă! Mă iubești!"
        ]
      ]
    },
    {
      "title": "Șoapta mea",
      "verses": [
        [
          "Nu ştiu de tine, cu zăpezi în suflet",
          "De-atâta aşteptare încă plâng",
          "Ceasornicele inimii. Mă frâng...",
          "Un an aş da la schimb pentru un zâmbet."
        ],
        [
          "Mi-e noaptea gravă, ca o febră aspră",
          "Nu sună nici măcar un telefon",
          "Iar vântul şuieră a abandon,",
          "Stau rece şi pustie la fereastră."
        ],
        [
          "La cel din urmă ceas de taină mare",
          "Mărturiseai iubiri şi te-am crezut,",
          "Mă bucuram ca un copil pierdut",
          "Când a primit răspuns la căutare."
        ],
        [
          "Cum iarna-n noi alunecă prin vene,",
          "Ne risipim, dar suntem muritori",
          "Te chem, te strig, te iert de multe ori,",
          "Nu ştiu de noi nimic de multă vreme."
        ],
        [
          "Hai, vino iar, tu cântec de iubire",
          "Cum altădată ca un vis soseai",
          "Nu-ți cer nimic din ce nu poți să-mi dai,",
          "Doar vino, şoapta mea de fericire..."
        ]
      ]
    },
    {
      "title": "Flori de măr",
      "verses": [
        [
          "Vreau să fiu pentru tine cea din urmă iubire",
          "Vreau să fiu pentru tine un popas, o trăire.",
          "Vreau s-aștept de la tine rezolvări și mistere",
          "Pentru dragostea noastră mai nimic nu voi cere."
        ],
        [
          "Te voi pierde prin lume câștigându-te iară",
          "Voi alege iubirea chiar de-o fi să mă doară,",
          "Voi purta numai straie din dorință țesute",
          "Dorul tău să aleagă numai să mă sărute."
        ],
        [
          "Mâna ta să culeagă flori de măr de pe mine,",
          "Glasul tău să m-alinte, să-mi șoptească de bine,",
          "Vreau să fiu pentru tine un popas, o trăire,",
          "Vreau să fiu pentru tine cea mai mare iubire..."
        ]
      ]
    },
    {
      "title": "Pe drumul cunoașterii",
      "verses": [
        [
          "Am învățat să pot să scriu,",
          "Să pot să vreau, să pot să știu,",
          "Să mă înving sau să conduc",
          "S-aleg frumosul de urât."
        ],
        [
          "Am învățat să pot citi",
          "Fiece val, fiece zi,",
          "Să cred, să uit, să înțeleg",
          "Ce pot și ce nu pot să cred."
        ],
        [
          "Când m-am deprins că pot greși",
          "Sau că am dreptul de-a iubi",
          "L-am învățat pe NU și DA,",
          "Mi-am asumat ce pot avea."
        ],
        [
          "Să pot să recunosc când pierd,",
          "S-aleg să cert sau să dezmierd,",
          "Și-oricâte note mari am luat",
          "Încă mai am de învățat."
        ]
      ]
    },
    {
      "title": "Ninsoare de april",
      "verses": [
        [
          "Când s-a ascuns zăpada în perdele",
          "Iar ziua cernea clipe peste noi",
          "Uitam să aruncăm în foc surcele",
          "Iar zâmbetul se diviza în doi."
        ],
        [
          "De simplitate și seninătate",
          "Aveam nevoie doar, să mai respir",
          "Când lumii nu-i păsa, cerând de toate",
          "În timp ce viața atârna de-un fir."
        ],
        [
          "Restricții, pandemii și știri nebune,",
          "Conflicte fără rost, le vom uita",
          "Sperând a mia oară-n vremi mai bune",
          "În care va conta doar inima."
        ],
        [
          "Dar pân-atunci omătul să coboare",
          "Ca acceptare-a multor mângâieri",
          "Să lumineze ceruri de iertare,",
          "De împliniri, iubire și tăceri..."
        ]
      ]
    },
    {
      "title": "Dragoste și toamnă",
      "verses": [
        [
          "Iubite, toamna asta nu-i de mine.",
          "Pe tâmple n-o primesc, vreau să iubesc,",
          "Vreau flori să-mi amintească drag de tine,",
          "În raze să mă scald, vreau să trăiesc."
        ],
        [
          "Iubite, dorul ăsta mă va pierde...",
          "În mintea ta să picur, îndrăznesc,",
          "Risipă de trăiri să mă dezmierde",
          "În felul cel mai sfânt, mai îngeresc."
        ],
        [
          "Iubite, frumusețea vieții doare,",
          "Când dragostea e fluture în zbor",
          "Culoarea ei e-atât de trecătoare",
          "Cum fug grăbite clipele ce mor."
        ],
        [
          "Iubite, ploi mi-s stelele cernute",
          "Să te hrănească cu simțiri. Tu ştii",
          "Că versu-mi s-a născut să te sărute",
          "Când n-oi mai fi pe lume... şi-ai să vii..."
        ],
        [
          "Iubite, toamna asta nu-i de mine,",
          "În suflet n-o primesc, vreau glasul tău",
          "Să-mi legene şi timpul care vine,",
          "Să nu mai simt părerile de rău…"
        ]
      ]
    },
    {
      "title": "Gustul fericirii",
      "verses": [
        [
          "Oare cum începe fericirea?",
          "Oare ce gust are, cum e ea?",
          "Lumea toată caută iubirea",
          "Neștiind ce a găsit deja."
        ],
        [
          "Primul ceas de viață e iubire,",
          "Un sărut al mamei, un surâs,",
          "Fericirea e copilărie",
          "Cu descoperiri, cu râs, cu plâns."
        ],
        [
          "Anii de-nvățat sunt tot iubire",
          "Unii mai frumoși, alții mai grei,",
          "De atâta grabă, cu uimire",
          "Ne mirăm cum au trecut și ei."
        ],
        [
          "Ne-am făcut familii, vin copiii",
          "Nu-i nimic mai sfânt pe-acest pământ,",
          "Cu iubire creștem bine fiii,",
          "Tot iubire-i fiece cuvânt."
        ],
        [
          "Cu argint la tâmple, înțelepții",
          "Sfaturi dau celor ce sunt la greu",
          "Viața are sens, ne spun poeții,",
          "Dragostea e însuși Dumnezeu!"
        ]
      ]
    },
    {
      "title": "Nădejdea mea, dumnezeu!",
      "verses": [
        [
          "În ţara mea sunt sclavă pe sume de nimic,",
          "În pâine e otravă, pelin curge din spic,",
          "Românii se revoltă, cerând absurdităţi,",
          "În loc să vrem salarii cinstite pentru toţi."
        ],
        [
          "Copii avem și multe am face pentru ei,",
          "Înghiţi o umilinţă chiar azi, iar mâine trei!",
          "Români frumoși la suflet, nu vă lăsaţi robiţi,",
          "Salvaţi-vă voi fiii, nu vă lăsaţi minţiţi!"
        ],
        [
          "Îi pierdem, pierdem fiii, că nu avem spitale,",
          "În școli se doarme bine, sau scaunele-s goale,",
          "În cărţi plâng inţelepţii și nimeni nu-i citește,",
          "La știri vedem cum unul Biserica hulește!"
        ],
        [
          "Pe Dumnezeu îl caut în inimile noastre,",
          "El este chiar acolo, nu sus, în zări albastre,",
          "Să fim mai buni de astăzi, schimbarea să dorim,",
          "Să-nceapă cu noi înșine, un mâine să gândim."
        ],
        [
          "Războaie bat la ușă, ardem de vii în foc,",
          "Un vis azi e cenușă, ieri totul părea joc",
          "O ţară fără suflet ai vrea să fim, străine,",
          "Credinţa ne salvează, muncim și va fi bine!"
        ],
        [
          "Meriţi bucata asta de pâine, zile bune,",
          "Trezește-te, fii tare, trezește-te, române!"
        ]
      ]
    },
    {
      "title": "Mai cred",
      "verses": [
        [
          "Cât fetele mai poartă încă ie,",
          "Cât se mai naşte câte-o poezie,",
          "Cât grâul creşte auriu pe glie,",
          "Mai sper în tine, dulce Românie!"
        ],
        [
          "Cât mamei mele pot să-i sărut mâna,",
          "Cât am prieteni buni întotdeauna,",
          "Pe cer se-ngână soarele şi luna",
          "Iar țară ca a mea e numai una!"
        ],
        [
          "Am fost prin locuri binecuvântate",
          "Şi am văzut şi sate şi palate",
          "În lumea largă, însă eu, din toate",
          "Aleg de țara noastră să am parte."
        ],
        [
          "Să-mi cresc aici frumoşii fii îmi place,",
          "Cu dragoste de oameni şi de pace,",
          "Iar zilnicele pâini cu drag le-om coace",
          "Cu gând că Dumnezeu cu noi le face."
        ],
        [
          "Să-mbrac cu bucurie sfânta ie,",
          "Iar sufletul de zâmbet plin să-mi fie,",
          "Aş vrea întregul univers să ştie:",
          "Mai cred în tine, scumpă Rromânie"
        ]
      ]
    },
    {
      "title": "Măicuță scumpă, țara mea",
      "verses": [
        [
          "România mea e însorită",
          "Poartă ie şi e fericită",
          "România mea e cânt de pace,",
          "Mângâiere, pâine ce se coace."
        ],
        [
          "România mea e cânt de leagăn",
          "Pe o melodie fără seamăn,",
          "Poartă tricolorul cu mândrie",
          "Scumpa mea măicuță, Românie."
        ],
        [
          "Unii zic de ea de rău, de bine,",
          "Eu ştiu doar că ea e pentru mine",
          "Dor şi împlinire nesfârşită",
          "Începutul, viața infinită."
        ],
        [
          "România mea e tihna sfântă",
          "În biserici ce binecuvântă,",
          "România mea e țara-n care",
          "Cântă imnul fiecare floare."
        ],
        [
          "În copiii ei stă viitorul",
          "Ochii lor cunosc tot adevărul",
          "Niciodată nimeni n-ar putea",
          "Dragostea de țară să ne-o ia!"
        ]
      ]
    },
    {
      "title": "Acasă de crăciun",
      "verses": [
        [
          "Pentru un colț mai bun de pâine",
          "Sau o speranță către mâine,",
          "M-am lăsat dus de-un val mai bun",
          "Cu dor de-acasă de Crăciun.",
          "La muncă grea, în depărtare,",
          "Român pierdut în lumea mare,",
          "Colindele nici gust n-aveau",
          "Iar sărbătorile răneau."
        ],
        [
          "Cuțit în inimă-mi părea",
          "Un gând frumos de țara mea,",
          "De mama, frați, copii, amici...",
          "Cât îmi doream să vin aici!",
          "Pe plaiul nostru românesc",
          "Aici doresc eu să trăiesc.",
          "De la plăcinte pân-la ie",
          "Toate miros a Românie."
        ],
        [
          "E drept, românii n-au bani mulți,",
          "Dar avem mare, avem munți,",
          "Suntem buni prieteni şi vecini,",
          "Copiii noştri-au ochi senini.",
          "Suntem bogați fără să ştim",
          "Iubim credința şi-o trăim.",
          "Un LA MULȚI ANI şi-un an mai bun",
          "Vă zic de-acasă, de Crăciun!"
        ]
      ]
    },
    {
      "title": "Urare de Sfântul Andrei, ocrotitorul României",
      "verses": [
        [
          "Vremuri mai linistite or să vină",
          "Cutremurele se vor potoli,",
          "În inimi s-avem pace și lumină",
          "Să mai putem, frumos, sărbători."
        ],
        [
          "Să credem iar în sfânta prietenie,",
          "Să mai avem pentru-adevăr respect,",
          "În inimi să purtăm o poezie,",
          "Să știm ce este și ce nu e drept."
        ],
        [
          "Cei ce-au fost răi să poată să se-ndrepte",
          "Colindele să stingă ura lor,",
          "Iar omenirea toată să aștepte",
          "Mai mult senin și pace-n viitor!"
        ],
        [
          "Să prindem într-o horă-ntreaga fire,",
          "Iar tu, române, trebuie să speri",
          "În Dumnezeu, în Bine, în Unire",
          "În România multor primăveri!"
        ]
      ]
    },
    {
      "title": "România mea",
      "verses": [
        [
          "Tu, Țara mea în care m-am născut",
          "Și-am plâns și am muncit și am crescut,",
          "Mi-ești dragă ca o mamă-ndurerată",
          "Pe care n-o voi părăsi vreodată."
        ],
        [
          "Aici sunt limpezi ceruri și izvoare,",
          "Aici sunt oameni buni și munți și mare,",
          "Aici mai cântă păsări în păduri",
          "Și mama coace pâini și prăjituri."
        ],
        [
          "Aici vecinu-ți spune sărut-mâna",
          "Și trece cu foloase săptămâna.",
          "De ajutor ți-e fiul tău în toate",
          "Și cu credință te ajuți c-un frate."
        ],
        [
          "Bucata ta de pâine-i prețioasă",
          "Dar fericit ești când o-aduci pe masă.",
          "Și poate n-ai averi și nici dorințe,",
          "Dar ai valori și vise și credință."
        ],
        [
          "Tu, țara mea, iubită ca o mamă,",
          "Am să-ți clădesc din versuri o icoană",
          "Și-am să vorbesc de tine-n lumea toată,",
          "De România mea îndurerată!"
        ]
      ]
    },
    {
      "title": "Durere de mamă",
      "verses": [
        [
          "Când se revoltă o durere,",
          "La știri ne ceartă Dumnezeu,",
          "Lumini se sting și-o mângâiere",
          "Adoarme plânsul mamei greu."
        ],
        [
          "Absurd și trist e infinitul",
          "Când pierzi la loteria sa",
          "Atât de-aproape ni-i sfârșitul",
          "Datori suntem când vom pleca!"
        ],
        [
          "Să împărţim din timpul propriu,",
          "Mult sau puţin, cât ne-a rămas,",
          "În ziua asta ţinem doliu",
          "Rugându-ne fără de glas."
        ],
        [
          "Atât de multă tinereţe",
          "S-a dus și sufletul ni-i greu,",
          "Să cernem toamna de tristeţe,",
          "La știri ne ceartă Dumnezeu..."
        ],
        ["(În memoria victimelor incendiului de la Colectiv)"]
      ]
    },
    {
      "title": "Primești cu măsura cu care dăruiești",
      "verses": [
        [
          "Când cel de lângă tine se plânge de-o durere",
          "Fii bun şi îl ascultă, alină-i suferința,",
          "Încearcă să îi dai ce nu-ndrăzneşte-a cere,",
          "Acoperă-i tăcerea şi şterge-i neputința!"
        ],
        [
          "Când trist şi fără nume, sărac fără odaie,",
          "Cu lacrimi pe obrazul brăzdat de oboseală",
          "S-ar mulțumi pe lume cu o saltea de paie,",
          "Tu ia-l frumos de mână, ca pe-un copil de şcoală."
        ],
        [
          "Adu-l înspre lumină, hrăneşte-l, dă-i vestminte,",
          "Fă-i loc la tine-n suflet, în locul cel de sus,",
          "Acel sărman pe care tu îl ajuți cuminte",
          "Eşti, omule, tu însuți! În mâna lui Isus!"
        ]
      ]
    },
    {
      "title": "Unde nu este durere…",
      "verses": [
        [
          "Cum credeți voi? E doar o despărțire",
          "Sau nu ne mai așteaptă chiar nimic?",
          "Ne-am frământat pe lume peste fire",
          "Dar larg e orizontul, omu-i mic."
        ],
        [
          "Plătim cu viața vise mari și grele,",
          "Pe umeri atârnăm poveri în van",
          "Nici nu mai știm că sunt deasupra stele,",
          "Nici cum secunda ni se schimbă-n an."
        ],
        [
          "Ni-i alergare vorba, fugă-i pasul,",
          "Spre mai nimic, spre recele mormânt,",
          "Noi, care n-am știut ce e popasul,",
          "Azi ne-nghițim și ultimul cuvânt..."
        ],
        [
          "Durere este clipa despărțirii,",
          "Când maratonul trist a luat sfârșit,",
          "Amară este calea nemuririi",
          "Când lași în altă lume ce-ai iubit."
        ]
      ]
    },
    {
      "title": "Dezlegare",
      "verses": [
        [
          "Când va-nceta să doară astă clipă",
          "Am să respir, iubito, în sfârșit,",
          "De dragul unui dor m-am risipit",
          "Fără măsură, poate, am greșit",
          "Sau am ales nepotrivit, în pripă..."
        ],
        [
          "Voi fi puternic, să-nțeleg sfârșitul",
          "Atunci când tu, frumoaso, vei pleca",
          "Zadarnic, trist, pierdut voi căuta",
          "O urmă c-ai trecut prin viața mea...",
          "Azi singur sunt... Doar eu și infinitul..."
        ],
        [
          "Când o să treacă rana despărțirii",
          "De n-am să fiu doar suflet înghețat",
          "Am să găsesc ce nu am căutat",
          "O liniște, un dor, un gând curat,",
          "Să bat din nou la porțile iubirii."
        ],
        [
          "Să nu mai vii, chiar de te chem fierbinte,",
          "As vrea să mă dezleg de vraja ta",
          "Te rog din suflet, nu mă căuta,",
          "Mi-e teamă astăzi de durerea mea...",
          "Dar știu...nu va mai fi ca înainte..."
        ]
      ]
    },
    {
      "title": "Presară bine în calea tuturor",
      "verses": [
        [
          "Vei fi mereu lumină, deși te vor uita",
          "Acei pe care-n viață i-ai strâns cu drag la piept",
          "Dar tu, ca înțeleptul, vei ști să pierzi, așa",
          "Cum ai știut ca lupta s-o înțelegi corect."
        ],
        [
          "Mereu sunt alții care vor lua asupra lor",
          "Din munca ta folosul, fără a lua și truda",
          "Tu nu lăsa să piară al viselor izvor",
          "Iubește sincer viața, trăind cu drag secunda."
        ],
        [
          "Să știi că au o scuză, sunt mai răniți, mai singuri",
          "Nu știu să fie sinceri, n-au inima la loc,",
          "Cei care te acuză n-au noaptea somn de gânduri",
          "Dorește-le doar bine, probabil n-au deloc..."
        ]
      ]
    },
    {
      "title": "Pierduta mea",
      "verses": [
        [
          "În alte gări, probabil, vei opri",
          "Şi alte brațe vor găsi răspunsuri",
          "Doar eu, în toamna mea, te-oi mai iubi",
          "Cu toate ale mele neajunsuri..."
        ],
        [
          "Tu vei zâmbi, senină, draga mea,",
          "Uitând că te-au atins a mele vise,",
          "Iertând că te-am pierdut pe undeva",
          "În loc să sorb iubirile promise..."
        ]
      ]
    },
    {
      "title": "De dragul tău",
      "verses": [
        [
          "De câte ori visez mă simt certată",
          "De parcă sunt de toate vinovată",
          "De mine uit să ştiu că-mi eşti, iubite,",
          "Să pot alege pasul înainte."
        ],
        [
          "Tu spui, înşelător, poveşti de dor",
          "Te ştiu, tu nu cazi pradă viselor,",
          "În lumea ta nu-i loc şi pentru mine",
          "Dar, vezi, cu tine şi la greu mi-e bine..."
        ],
        [
          "Te uit apoi te regăsesc în toate",
          "Când nu mai vii mi-e orizontul noapte,",
          "Respir doar aşteptând să dai un semn",
          "Te-alung şi te blestem şi iar te chem."
        ],
        [
          "De dragul tău a înflorit grădina",
          "Copacii îşi reneagă rădăcina,",
          "Eu n-am curaj să mai zăresc lumina",
          "De când iubesc şi ştiu, a mea e vina!"
        ]
      ]
    },
    {
      "title": "Între noi",
      "verses": [
        [
          "Vocea sufletului meu nu s-a stins",
          "Tot mai multe octave-a atins",
          "Anii mulți peste ea trist au nins..."
        ],
        [
          "Vocea sufletului nu va muri",
          "Unii cer bani să o poată opri,",
          "Alții s-ar vinde s-o poată iubi."
        ],
        [
          "Vocea sufletului meu n-are preț",
          "Tu, al meu ideal, vis măreț",
          "Tu, poem de iubire isteț..."
        ],
        [
          "Vocea sufletului meu ești chiar tu",
          "Este vorba de DA și de NU",
          "Între NOI, amândoi...Știi doar tu..."
        ]
      ]
    },
    {
      "title": "În fața ta, doamne",
      "verses": [
        [
          "Stau în fața ta, Doamne, cu greșelile toate,",
          "Stiu că ierti dintre ele atît cît se poate.",
          "Am călcat peste mine, am iubit, am iertat,",
          "Ale vietii dureri le-am iubit, le-am gustat."
        ],
        [
          "Tot încerc să-nteleg cât de greu ti-au gresit",
          "Toti ai mei, pământenii, când te-au răstignit,",
          "Si te rog să privesti către noi iertător",
          "Că al vietilor drum este amăgitor."
        ],
        [
          "Cum greseala e-n noi si din ea ne-am născut,",
          "Al destinului drum ne e crunt si abrupt",
          "Dar speranta esti Tu, bun si drept si curat,",
          "Care-ai plâns pentru noi, ai murit si-nviat!"
        ]
      ]
    },
    {
      "title": "În mâna ta, doamne, suntem",
      "verses": [
        [
          "Sunt case unde sărbătoarea",
          "Coboară trist, fără lumini",
          "În ochii de copil, senini,",
          "Ce-și plâng în taină întristarea..."
        ],
        [
          "Sunt mese fără pic de pâine,",
          "La care stau copii flămânzi,",
          "Dureri ce nu poți să le-ascunzi,",
          "Ce nu-s de ieri...și nu mor mâine."
        ],
        [
          "Sunt inimi ce nu au dorințe",
          "Nici așteptări, nici împliniri",
          "Dar știu zâmbi, trăiesc iubiri",
          "Și dincolo de neputințe."
        ],
        [
          "Să dăm o șansă tuturor,",
          "O mână-ntinsă, salvatoare,",
          "Un strop de bine va fi oare",
          "Un început promițător?"
        ],
        [
          "Ei sunt tot noi, noi suntem ei,",
          "În fața Ta mărunți, nesiguri,",
          "Dar nu ne lași, nu suntem singuri,",
          "Aceleași porți, aceleași chei..."
        ],
        [
          "În mâna Ta suntem noi toți",
          "Nu suntem trupuri, suntem suflet,",
          "Zidite din pământ și zâmbet...",
          "Iubește-ne, dacă mai poți..."
        ]
      ]
    },
    {
      "title": "În căutarea fericirii",
      "verses": [
        [
          "Fericirea-i o stradă pe care te plimbi",
          "Mână-n mână cu îngeri, adesea zâmbind,",
          "Ei te duc spre lumină, cântând un colind,",
          "Fericirea-i un sens care n-ai vrea să-l schimbi."
        ],
        [
          "Uneori vrei acasă, să mai dormi, să mai stai",
          "Fericirea te lasă cât vrei tu s-o amâni",
          "Ea așteaptă cuminte la piept s-o aduni",
          "Nu uita, fericirea e drumul spre rai."
        ],
        [
          "Cu iubire de oameni, să fii răbdător",
          "Drumul tău va fi drept, niciodată ușor,",
          "Vei urca pas cu pas peste munții de dor",
          "Fericirea e calea, tu, nor călător."
        ]
      ]
    },
    {
      "title": "Versuri de pandemie",
      "verses": [
        [
          "Miroase a singurătate",
          "De parcă pomi n-ar înflori",
          "De parcă n-ar mai fi dreptate,",
          "De parcă luna mai n-ar fi."
        ],
        [
          "Agonizând, fără de țintă,",
          "Sau ascunzându-ne, ne-am stins,",
          "Cafeaua asta aburindă",
          "Să ne trezească a pretins."
        ],
        [
          "Miroase-a nins și a uitare,",
          "A verde crud sub pași grăbiți,",
          "Miroase-a munte și a mare,",
          "Miroase-a lacrimi de iubiți."
        ],
        [
          "Vezi, a tăcut și telefonul,",
          "La radio-s aceleași știri,",
          "De după măști zâmbește omul",
          "La nerostite amintiri."
        ],
        [
          "Iar noi, pierduți prin astă lume,",
          "În pijamale îmbrăcați",
          "Găsim trecutul prin albume",
          "Să treacă ziua, izolați..."
        ]
      ]
    },
    {
      "title": "Să ne iubim",
      "verses": [
        [
          "Tăcerile sunt sărbători",
          "În care noi ne regăsim",
          "Și ne iubim, și ne iubim,",
          "Tăcerile ascund comori."
        ],
        [
          "Tu taci, eu tac, dar între noi",
          "Emoții tainice se-ascund,",
          "Le gust și le sărut pe rând",
          "Să-mi iau iubirea înapoi."
        ],
        [
          "Să pot zâmbi, să pot trăi,",
          "Te vreau din doruri să-mi cobori,",
          "Să ne iubim pe-un câmp de flori",
          "Cum nu mai știu, cum nu mai știi ..."
        ]
      ]
    },
    {
      "title": "Gelos e cerul",
      "verses": [
        [
          "Îmbrățişați în iarbă, fericiți,",
          "De verde şi de raze se îmbată",
          "Ca doi copii de viață ocrotiți",
          "Iubindu-se cu dragoste curată."
        ],
        [
          "Gelos e cerul pe norocul lor",
          "De-a şti cum este jocul fericirii",
          "Acolo, în al frunzelor covor",
          "Sunt două flori, culori pe pânza firii."
        ],
        [
          "Stă lumea-n loc de dragul lor, să ştii,",
          "Se minunează soarele şi luna",
          "În sufletele noastre pot clădi",
          "Un dor de a iubi întotdeauna."
        ],
        [
          "Mai vreau să văd, să simt, să iert, să uit",
          "La pieptul meu să te iubesc fierbinte",
          "Să mă alinți iar eu să te ascult",
          "Să-mi fie drag de noi, ca înainte."
        ]
      ]
    },
    {
      "title": "Dac-aș fi",
      "verses": [
        [
          "Dac-aș fi eu cântecul tău",
          "Să locuiesc la tine-n brațe",
          "N-aș mai avea păreri de rău",
          "De orice gând să mi se-agațe.",
          "Dac-aș putea să te iubesc",
          "Ca pe o ultimă dorință",
          "N-aș mai putea să m-amăgesc",
          "Că nu există necredință.",
          "Dac-aș alege-un câmp de maci",
          "În loc de pat, în loc de masă,",
          "Te-aș învăța cum poți să faci",
          "Ca numai eu să-ți fiu aleasă.",
          "Dar, uite, chiar nu mă pricep",
          "Să fiu mai mult decât sunt, iată,",
          "Nu știu să-nchei dar nici să-ncep",
          "Sunt doar atât, o simplă fată.",
          "Dac-ai putea să mă iubești",
          "Cum scrie-n cărți că se mai poate",
          "Tu fii doar, sincer, cel ce ești",
          "Dar vino-n fiecare noapte!"
        ]
      ]
    },
    {
      "title": "Doar pentru noi",
      "verses": [
        [
          "O dimineață s-a deschis",
          "Doar pentru noi, iubitul meu,",
          "E tot ce ne-am dorit mereu,",
          "E adevăr, nu-i doar un vis."
        ],
        [
          "Prin valuri reci, rătăcitori,",
          "De mână, noi, ca doi copii,",
          "Trăind tot ce-am putut trăi",
          "Ne-am dus norocul, iubitori."
        ],
        [
          "Tu, calm și drag și înțelept,",
          "Eu, energii fără sfârșit,",
          "Tu, mai statornic la iubit,",
          "Eu, căutând un drum mai drept."
        ],
        [
          "Poate că nu știu mulțumi",
          "În feluri foarte complicate,",
          "Dar am să fiu a ta în toate",
          "Furtunile ce vor veni."
        ],
        [
          "Iar de s-or cerne ani în plus",
          "Pe primăverile iubirii",
          "Să știi că după legea firii",
          "Voi fi a ta și la apus..."
        ]
      ]
    },
    {
      "title": "Dor de dragoste",
      "verses": [
        [
          "Ce-i dorul? Este un suspin?",
          "O fericire sau un chin?",
          "Ce-i dorul? Spune-mi, dragul meu,",
          "E ceva bun sau ceva greu?"
        ],
        [
          "De unde vine? Ce mai vrea",
          "Eternul dor? Inima mea?",
          "Cât stă acolo cuibărit",
          "Să tot viseze la iubit?"
        ],
        [
          "Of, dorule, nu te-aș lăsa",
          "Să m-amăgești, nici nu te-oi da,",
          "Nici nu te-oi ține strâns la piept,",
          "Iar să te-alung nu-i înțelept."
        ],
        [
          "Of, dragule, sărută-mă,",
          "În tihna ta așteaptă-mă,",
          "Alintă-mă copilăros",
          "Sau minte-mă șoptind frumos."
        ],
        [
          "Tu, dor, pe mine nu mă știi",
          "Dar poți legată să mă ții.",
          "Eu te cunosc și te-ocolesc",
          "Dar fără tine nu trăiesc!"
        ]
      ]
    },
    {
      "title": "Dulcea sclavie a iubirii",
      "verses": [
        [
          "Să nu te plângi că vin atât de rar",
          "Sunt sclava timpului ce-mi poartă gândul",
          "Prin alergări ce fac să-mi treacă rândul",
          "Când dragostea m-așteaptă în zadar..."
        ],
        [
          "Să nu te-aud că încă mă iubești...",
          "La ce servesc cuvintele sărace",
          "Când raiul umbre peste noi desface",
          "Iar noi mai suntem prinși în zări lumești."
        ],
        [
          "Eu floarea dorului am s-o ascund",
          "Ca, neștiută, mai frumos să crească",
          "Tu fă iubirea să ne ocrotească,",
          "Eu voi veni în fiecare gând..."
        ]
      ]
    },
    {
      "title": "Mai stai…",
      "verses": [
        [
          "Eu nu am timp, nici tu nu ai",
          "Dar un mesaj timid voi scrie",
          "Pe cerul colii de hârtie:",
          "Iubirea mea, te rog, mai stai."
        ],
        [
          "Mai stai în gând şi în poeme,",
          "Mai cântă-mi, uneori, de dor",
          "Cu glasul tău mă înconjor,",
          "Te caut peste zări, prin vreme."
        ],
        [
          "Nu ştiu cum eşti dar te iubesc",
          "Şi-n rima mea îmbrățişată",
          "E vorba de-un băiat şi-o fată",
          "Şi basmul lor prea îngeresc..."
        ]
      ]
    },
    {
      "title": "Iubiri paralele",
      "verses": [
        [
          "Azi te urăsc pentru că nu ești el,",
          "Nu vreau nimic să mai împart cu tine",
          "Nici bine și nici rău de niciun fel,",
          "Nimic din mine nu ți se cuvine."
        ],
        [
          "Vrei multe, prea târziu să mi le ceri",
          "Căci dragostea dintâi e azi pierdută,",
          "Nici măcar eu nu-s cum mă știi de ieri.",
          "Alt suflet mă iubește și m-ascultă..."
        ],
        [
          "Pe el îl am în gând, tu poți pleca,",
          "Sau poți rămâne fără să conteze.",
          "Nu vreau să mai rămân în umbra ta",
          "Cât inima-mi mai știe să vibreze."
        ],
        [
          "Pe el am să-l iubesc, indiferent",
          "De-ai să mă faci în fel și fel la lume,",
          "Tu ești trecutul meu, el mi-e prezent,",
          "Iar timpul tău s-a dus, orice ai spune."
        ],
        [
          "Să-ți zic că mi-ar păsa,  deja e mult",
          "Cu tine mi s-a terminat norocul",
          "De când am încetat să mai ascult",
          "De tot ce mi-ai cerut, făcându-ți jocul."
        ],
        [
          "Vom fi ca toți acei ce se despart",
          "Pe drumuri diferite, paralele,",
          "Nimic n-ar fi de spus, de reparat",
          "Prea multe ziduri între noi cad grele..."
        ]
      ]
    },
    {
      "title": "Iarna din noi",
      "verses": [
        [
          "E-o zi frumoasă chiar și fără tine",
          "Deși părea că soarele s-a dus",
          "Tu ai plecat și poate-așa-i mai bine",
          "Azi nu ne-a mai rămas nimic de spus."
        ],
        [
          "E înc-o zi, e înc-o renunțare,",
          "Ecoul unui vis deja învins,",
          "Aceeași tristă, rece întrebare:",
          "De ce pe tâmple anii mei au nins?"
        ],
        [
          "Tăcerea ta închide orice drumuri",
          "Spre inima-mi ce simte în zadar",
          "Niciun sărut, niciun regret, doar gânduri",
          "Ce trec și vin nebune, iar și iar..."
        ],
        [
          "Am să te uit, să nu mai știu de tine,",
          "Iubire fără sens și fără rost",
          "Ai înghețat și cântecul din mine",
          "Și amintirea celor ce au fost."
        ],
        [
          "E-o zi frumoasă chiar și fără tine,",
          "Deși părea că soarele s-a dus...",
          "Tu ai plecat și poate-așa-i mai bine...",
          "Azi nu ne-a mai rămas nimic de spus!"
        ]
      ]
    },
    {
      "title": "Confruntare",
      "verses": [
        [
          "Cine mai are timp să moară?",
          "Eu m-am născut a doua oară!",
          "Beau din cafeaua mea cu zaţ",
          "Și cu mult zahăr cu nesaţ."
        ],
        [
          "În cupe mari, strălucitoare",
          "Pot sta licori otrăvitoare.",
          "În locul meu cinstit, modest",
          "O viaţă simplă eu trăiesc."
        ],
        [
          "Nu pot averi să mă plătească",
          "Nici amăgiri să mă hrănească.",
          "N-ai ce să-mi iei, n-ai ce să-mi dai",
          "În locul meu n-ai cum să stai."
        ],
        [
          "Să-mi furi ideea? Mai am mii.",
          "Nu ţi-ar servi deloc, să știi!",
          "M-ai pierde dacă ţi-ar ieși",
          "Dar cum sunt eu, n-ai cum să fii!"
        ],
        [
          "În patru zări te-arăţi mirat,",
          "Nu Înţelegi ce s-a-ntâmplat!",
          "Cine mai are timp să moară?",
          "Eu m-am născut a doua oară!"
        ]
      ]
    },
    {
      "title": "Să crezi ce-oi vrea",
      "verses": [
        [
          "Vezi tu, nu-mi pasă că mă crezi nebun,",
          "Eu scriu și cânt sau chiar dansez ferice,",
          "Am legi la care singur mă supun",
          "Dar nu mă las robit, orice ai zice."
        ],
        [
          "Mă-nclin în fața celor valoroși,",
          "Adesea dau de cine nu-i de treabă,",
          "Dar sunt pe lume oameni mulți frumoși",
          "Și mii de fire între noi se leagă."
        ],
        [
          "Vezi tu, nici nu îmi trebuie să crezi",
          "Că am vreo vină eu în mersul lumii,",
          "Eu pot să pierd cum poți și tu să pierzi,",
          "Dar cine-s înțelepții sau nebunii?"
        ],
        [
          "Cum știi să spui de altul că e gri",
          "Sau alb sau negru sau în mii de feluri?",
          "Datori suntem pe viață a muri",
          "Indiferent de-ambiții și de țeluri."
        ],
        [
          "Tu judecă-mă cum vei vrea, eu sunt",
          "Iubire simplă, cale spre iertare",
          "M-ascund de toți la umbră de cuvânt",
          "Rămân ce sunt, același, oarecare..."
        ]
      ]
    },
    {
      "title": "Sărbătoare",
      "verses": [
        [
          "Ne bucurăm și ne rugăm se naște Pruncul lumii sfânt",
          "Credință-n suflete purtăm azi Cerul este pe pământ."
        ],
        [
          "Colindătorii îngeri sunt vestind un mare adevăr",
          "Mântuitorul s-a născut în chip de OM nemuritor."
        ],
        [
          "Când dai iubire, Lui îi dai, când faci un bine, Lui îi faci,",
          "Acolo sus, cu El, în rai, nu sunt bogați, nu sunt săraci."
        ],
        [
          "Când tu îi bucuri pe părinți sau pe copiii ce-i iubești",
          "Îi strângi în brațele-ți cuminți, tot pe Iisus îl prețuiești."
        ],
        [
          "Când pe bolnavi îi îngrijești cu dăruire, înțelept,",
          "Te-ajută cete îngerești să fii ca El de bun și drept."
        ],
        [
          "Când ești lumină, Lui îi ești, când dai viață, Lui îi dai,",
          "Când ai copii, în El îi crești Iisus e tot ce ești, ce ai!"
        ],
        [
          "Ne bucurăm și ne rugăm, se naște Pruncul lumii sfânt",
          "Credință-n suflete purtăm iar Cerul, azi, e pe pământ!"
        ]
      ]
    },
    {
      "title": "Colind cu dor de tata",
      "verses": [
        [
          "În casa unde-i zâmbet cald, un brad miroase-a iarnă",
          "Pe la ferestre fulgii cad iar vinul fierbe-n cană."
        ],
        [
          "Măicuța supă ne-a făcut iar noi cântăm colinde",
          "Drept semn că Pruncul s-a născut și cerul se deschide."
        ],
        [
          "Aprindem candela din geam, gândindu-ne departe",
          "La un Crăciun când toți eram și nu știam de moarte."
        ],
        [
          "Trăia și tata, om frumos, cum altul n-o să fie,",
          "Muncea enorm, dar cu folos, s-avem copilărie."
        ],
        [
          "Azi tot cu noi e, dar în gând, în suflet și-n lumină",
          "Noi ne-am schimbat puțin, crescând, trăind o viață plină."
        ],
        [
          "În casa unde-i zâmbet cald și vinul fierbe-n cană,",
          "La o fereastră fulgii cad, un brad miroase-a iarnă..."
        ]
      ]
    },
    {
      "title": "Primim ceva? de zece ori să dăm!",
      "verses": [
        [
          "Deasupra este cerul infinit",
          "Iar noi nimic n-avem de împărțit",
          "Cum vezi, avem o vreme-același drum",
          "Dar când am ars, cu toții suntem scrum."
        ],
        [
          "Rămân în urmă numai amintiri,",
          "Prieteni, fericire sau iubiri,",
          "O carte, un copil, un timp pierdut",
          "E viața cât un vis, nimic mai mult."
        ],
        [
          "Invidii, răutăți fără de rost",
          "Ne amărăsc, plătim ce nici n-a fost,",
          "O vorbă bună ne surprinde rar",
          "Tot zbuciumul ne pare în zadar."
        ],
        [
          "Colindul e în noi, să-l intonăm!",
          "Primim ceva? De zece ori să dăm!",
          "Iar sufletele celor împietriți",
          "Se vor însenina când sunt iubiți."
        ],
        [
          "Vezi tu, cu-adevărat este sărac",
          "Acel ce n-are sufletul curat",
          "Căci vede-n toate doar un interes",
          "Iar ce-i frumos îi e de ne-nțeles."
        ],
        ["Deasupra este spațiu infinit", "Iar noi n-avem nimic de împărțit."]
      ]
    },
    {
      "title": "Renaștem odată cu el",
      "verses": [
        [
          "Se naște pruncul sfânt la noi în suflet",
          "Ca-n fiecare an sărbătorim",
          "Venirea Lui pe lume, și-l numim",
          "Lumină, Dragoste, Speranță, Zâmbet."
        ],
        [
          "Noi toți am încercat să facem bine,",
          "Mai buni să fim, mai calzi, mai înțelepți,",
          "Mai fără de păcat, mai calmi, mai drepți,",
          "Ca să-L întâmpinăm cum se cuvine."
        ],
        [
          "La tot ce suntem noi adun Credința",
          "Că El ne este veșnic ideal,",
          "Că doar prin El învingem orice val,",
          "Căci El ne e Iubirea și Ființa."
        ],
        [
          "Se naște pruncul sfânt la noi în suflet",
          "Ca-n fiecare an sărbătorim",
          "Venirea Lui pe lume, și-L numim",
          "Lumină, Dragoste, Speranță, Zâmbet."
        ]
      ]
    },
    {
      "title": "Baladă",
      "verses": [
        [
          "Te știu, rătăcești, ca un suflet pierdut",
          "Mai ai de iubit și mai ai de trăit",
          "Spre mine te poartă un cântec șoptit",
          "De parcă secunda de ieri n-a durut."
        ],
        [
          "Am flăcări în ochi și mi-e gura de foc,",
          "Aștept să revii ca și cum m-ai iubi",
          "Din tine să sorb ca și cum aș trăi",
          "Cu tine întâiul meu dram de noroc."
        ],
        [
          "Mi-e sete de noi, mi-este teamă de noi",
          "De parcă furăm nemuririi ceva",
          "Ce oamenii toți ar dori a avea,",
          "De parcă și moartea se-mparte la doi."
        ],
        [
          "Tu vino, chiar dacă nimic nu primești,",
          "Dezleagă din mine prezentul intens",
          "Să dăm amândoi universului sens,",
          "Dă-ți voie să uiți, să respiri, să iubești..."
        ]
      ]
    },
    {
      "title": "Definiție a unei iubiri",
      "verses": [
        [
          "Ea, o rochiță cu flori arămii,",
          "El, energie, tăcere și joc",
          "Ea, frumusețe și cântece vii,",
          "El, mângâiere și apă și foc."
        ],
        [
          "Ea, o lumină, un dans, un refren,",
          "El, gând de pace, curat, liniștit,",
          "Ea, o speranță de bine etern,",
          "El, o dorință, un vis împlinit."
        ],
        [
          "Nu vor să spună nicicând nimănui",
          "Ce anotimpuri de dragoste știu",
          "Ea, ce trăiește prin dragostea lui,",
          "El, ce iubește frumos și târziu."
        ]
      ]
    },
    {
      "title": "Simplitate",
      "verses": [
        [
          "Eu te iubesc. Eu nu-mi mai aparțin.",
          "În mii de feluri fără explicații",
          "Prezența ta mi-e cel mai dulce vin",
          "Din care sorb fără de complicații."
        ],
        [
          "E între noi ceva electrizant",
          "Un fel de fericire fără pată",
          "Orice nimic devine important",
          "Pentru că tu însemni lumea mea toată."
        ],
        [
          "Sărutul tău e tot ce îmi doresc",
          "Ca o întoarcere la simplitate,",
          "În noi subtile sentimente cresc,",
          "Lumini și umbre vesele, curate."
        ],
        [
          "Te-am regăsit. Din nou te-mbrățișez",
          "Ca într-o ultimă descoperire...",
          "Mă rup de tine iar, dar te păstrez",
          "În cel mai sfânt cotlon de amintire."
        ]
      ]
    },
    {
      "title": "De mărțișor, hai să fugim la mare!",
      "verses": [
        [
          "Duminici trec, de parcă nici n-au fost,",
          "În calendar e iarăși primăvară,",
          "Din gânduri ne mai facem adăpost",
          "În timp ce viața urcă sau coboară."
        ],
        [
          "De Mărțișor mă-ntrebi ce mi-aș dori.",
          "Tu vino doar, m-aș bucura de tine",
          "Cu flori sau fără flori egal mi-ar fi",
          "Mi-e dor să uit de lume și de mine."
        ],
        [
          "La rândul meu întreb: tu ce-ți dorești?",
          "Un zâmbet, un obiect, un dor, o stare?",
          ",,Aș vrea mult, mult de tot să mă iubești!\"",
          ",,Hai să fugim de Mărțișor la mare!\""
        ]
      ]
    },
    {
      "title": "Învățând să iubesc",
      "verses": [
        [
          "Timid voi mai zidi în mine simțuri",
          "Oricât voi învăța într-adevăr,",
          "Mă voi ascunde de tăceri în visuri",
          "Şi mă voi teme doar să nu cobor."
        ],
        [
          "La tine fără grabă voi ajunge",
          "Ca la limanul veşnic căutat",
          "Iubirea mea, te port în glas, în sânge,",
          "În tine am să sper neîncetat."
        ],
        [
          "Te gust, te-alint, te recompun în minte,",
          "Te desenez în gând să retrăiesc,",
          "Cum te-am iubit c-un munte de cuvinte",
          "Acum învăț în fapt să te iubesc."
        ],
        [
          "De voi avea vreo teamă, numai una,",
          "De tot ce altădată mă strivea",
          "Ştiu în sfârşit şi pentru totdeauna",
          "Iubirea ta e tot ce m-ar salva."
        ]
      ]
    },
    {
      "title": "Curcubeu",
      "verses": [
        [
          "Gri, negru, roşu, alb, verzui,",
          "Nimic nu place nimănui.",
          "De parcă ce s-ar rostui",
          "E tot atât dacă n-ar fi."
        ],
        [
          "Absurd grăbiți ne-ncoronăm,",
          "Apoi tot noi ne detronăm,",
          "Veşnic nemulțumiți, stingheri,",
          "Tu, viață, ce ne mai oferi?"
        ],
        [
          "Iubind am mai putea spera.",
          "Un zâmbet poate ne-ar salva.",
          "Albastrul cer în zori ar fi",
          "O alinare inimii."
        ],
        [
          "Ce-i trist, ce-i rău să alungăm",
          "O şansă vieții vreau să-i dăm.",
          "Un curcubeu de foc să fiți!",
          "Iubiți! Iubiți ! Şi iar iubiți!"
        ]
      ]
    },
    {
      "title": "Cântec pentru ochi frumoși",
      "verses": [
        [
          "Ochii tăi arată tineri, ca un strop de dimineață,",
          "Ca un cântec, o tăcere, o fântână de speranță,",
          "Te privesc și nu știu bine cine vine? Unde vine?",
          "Ochii tăi arată tineri, drumul meu e către tine...."
        ],
        [
          "Nu uita această sete, nu uita această seară",
          "Totul e atâta iarnă, tot atâta primăvară...",
          "Iartă-mă dar am cu tine numai gânduri interzise",
          "Cum ar fi ca eu cu tine să-mpărțim aceleași vise."
        ],
        [
          "M-am îmbolnăvit de tine, dar e-o taină si-o durere",
          "Că mi-ești inimă și doruri, cea mai scumpă mângâiere...",
          "De-ai veni ți-aș spune șoapte cum nu s-au rostit vreodată",
          "Eu cu tine știu, iubite, cuceresc lumina toată..."
        ],
        [
          "Ochii tăi arată tineri, ca un strop de dimineață",
          "Ca un cântec, o tăcere, o fântână de speranță...",
          "Nu uita această sete, nu uita această seară,",
          "Totul e atâta iarnă...tot atâta primăvară..."
        ]
      ]
    },
    {
      "title": "Pecetea iubirii",
      "verses": [
        [
          "Te-am sărutat știind că pleci, iubire,",
          "Furtuni creșteau în mine, dar le-am stins,",
          "Am renunțat, învins, la fericire,",
          "Uitări și nepăsări pe noi au nins."
        ],
        [
          "Am pus în plic o ultimă scrisoare",
          "Cu lacrimi scrisă, ca un testament,",
          "Să știi că nu mi-ai fost o oarecare",
          "Iar când vei reveni, eu te aștept…"
        ]
      ]
    },
    {
      "title": "E loc pe lume",
      "verses": [
        [
          "Suntem atât de diferiți,",
          "Ba cu tristeți, ba fericiți,",
          "Unii săraci, alții bogați,",
          "Unii pe val, alții ratați..."
        ],
        [
          "Unii cu cifre și cu bani,",
          "Alții senini, alții banali,",
          "Unii cu doruri, alții seci,",
          "Unii fierbinți, alții mai reci."
        ],
        [
          "E loc pe lume pentru toți,",
          "Și pentru vii și pentru morți...",
          "Suntem atât de diferiți..",
          "Ba triști de tot ... ba fericiți..."
        ]
      ]
    },
    {
      "title": "În așteptarea fericirii",
      "verses": [
        [
          "Tu, fericire, eşti doar un cuvânt",
          "Sau eşti un fel de-a regândi minutul?",
          "Te-am tot chemat şi te-am pierdut din gând",
          "Am răscolit prezentul şi trecutul..."
        ],
        [
          "Tu, fericire, ştii că te aştept",
          "Pe ultimul peron în gara veche",
          "Dacă mă sting chemându-te, nu-i drept,",
          "Mi-ai fost promisă, tu, să-mi fii pereche."
        ],
        [
          "Tu, fericire, nu mă amăgi",
          "Ca şi cum vii şi-apoi să zbori, nebună,",
          "Mai bine niciodată să nu-mi fii",
          "Decât să cad eu sclav, iar tu stăpână."
        ],
        [
          "Tu, fericire, dac-aş şti mai clar",
          "Că eşti doar o poveste născocită",
          "Măcar n-aş pierde zilele-n zadar",
          "Gândind la tine ca la o iubită."
        ]
      ]
    },
    {
      "title": "De parcă ar conta",
      "verses": [
        [
          "Prea multă sete și prea multă grabă",
          "De-a le trăi pe toate într-o zi",
          "De parcă ar conta... Tu te întreabă",
          "Pe altă lume cât vei prețui?",
          "Ai fost iubit? Ai dăruit iubire?",
          "Ai rupt din pâinea ta ca să ajuți?",
          "Ai dat cuiva un gram de fericire?",
          "Ai învățat cu inima s-asculți?",
          "Alt suflet oare l-ai tratat cu bine?",
          "Ai fost așa cum ți-ai dorit să fii?",
          "Te-ai comportat așa cum se cuvine",
          "Cu-ai tăi părinți și cu ai tăi copii?",
          "Ai dat binețe? Te-ai învins în toate?",
          "Ai semănat prin lume gândul sfânt?",
          "Mai crezi în ce-i frumos și în dreptate?",
          "Cum ai ales tu viața pe Pământ?",
          "Prea multă sete și prea multă grabă",
          "De-a le trăi pe toate într-o zi",
          "De parcă ar conta... Tu te întreabă",
          "Când pleci din viață cât vei prețui???"
        ]
      ]
    },
    {
      "title": "Tu ești lumea mea",
      "verses": [
        [
          "Când m-am îndrăgostit n-am așteptat",
          "Nici gândul cel mai simplu de iubire",
          "O viață m-am ascuns și-am căutat",
          "Să te oprești la mine, fericire."
        ],
        [
          "Tu, încrezută, nu ai vrut deloc",
          "Să-ți faci un pic de timp și pentru mine",
          "Dar dragostea e cel mai simplu joc",
          "Destul să vrei, și vine de la sine."
        ],
        [
          "E drept că uneori adorm zâmbind",
          "De parcă lumea toată-mi aparține",
          "Iar alteori mă tulbur, suferind,",
          "Că nu mi-s toate cum aș vrea de bine."
        ],
        [
          "Vezi, fără jocul ăsta n-aș putea",
          "Să cred, să iert, să înfloresc cu tine",
          "De-aceea-ți mulțumesc, iubirea mea,",
          "De toate fericirile din mine!"
        ]
      ]
    },
    {
      "title": "Sunt lut în mâna ta",
      "verses": [
        [
          "Mai lasă-mă să cânt vreo zece vieți,",
          "Să sufăr, să iubesc, să cred în bine,",
          "Mai lasă-mi, Doamne, multe dimineți",
          "Să caut drumul cel mai bun spre tine."
        ],
        [
          "Mai dă-mi înțelepciune să-nțeleg",
          "Ce nu mai pot schimba, să nu mai doară,",
          "Învață-mă să caut, să aleg",
          "O cale mai firească, mai ușoară."
        ],
        [
          "Mai dă-mi curaj să trec prin încercări",
          "Cu sufletul curat, izvor de pace",
          "M-am amăgit de mult prea multe ori",
          "De azi încolo liniștea îmi place."
        ],
        [
          "Îmbracă-mă-n lumini și suflet dă-mi",
          "Sunt lut în mâna ta, mă încălzește,",
          "Iar de se poate, zece inimi fă-mi,",
          "Să spună fiecărui om: IUBEȘTE !"
        ]
      ]
    },
    {
      "title": "Odă poetului nepereche",
      "verses": [
        [
          "Te-ai dus când multe-aveai de spus,",
          "Am recitit frumoase rânduri",
          "Dar steaua ta e-acolo sus",
          "Lumină sfântă peste gânduri.",
          "Tu, flacără ce-ai ars scriind,",
          "Ai definit iar poezia.",
          "Fără să vrei ai devenit",
          "Simbolul ei și veșnicia.",
          "Au vrut ca tine mulți a scrie",
          "Dar cât cuprinde universul",
          "Și cât s-o scrie poezie",
          "Doar unul fi-va Eminescu!"
        ]
      ]
    },
    {
      "title": "Romanță",
      "verses": [
        [
          "Mi-a căzut în cale, ieri, o floare.",
          "Cine-o fi purtat-o? N-am găsit.",
          "Avea prospețime şi culoare,",
          "Dar se rătăcise-n infinit."
        ],
        [
          "N-am lăsat-o, totuşi, părăsită",
          "Am luat-o ca pe-un gând frumos",
          "Mi-a părut nespus de potrivită",
          "Să o prind în păru-ți mătăsos."
        ],
        [
          "Îmbrăcat în zâmbet şi în simțuri",
          "(Cine le-a purtat chiar nu mai ştiu)",
          "Mă retrag cu tine-n anotimpuri,",
          "N-am s-aştept să fie prea târziu!"
        ]
      ]
    },
    {
      "title": "Oameni sau roboți?",
      "verses": [
        [
          "Nimeni nu crede în lucruri frumoase",
          "(Parcă n-ar fi dacă noi n-avem timp)",
          "Un anotimp după alt anotimp,",
          "Curge veninul prin sânge, prin oase...",
          "Creierul nostru zadarnic se zbate",
          "Azi informat, mâine dezinformat,",
          "Sufletul nostru s-a robotizat",
          "Inima numai în prețuri mai bate.",
          "Mergem la muncă, venim iar la vatră,",
          "Fără ambiție sau sentiment,",
          "Orice trăire îngheață atent",
          "Ce-a mai rămas din castelul de piatră.",
          "Ne refugiem sus în turn, fără uși,",
          "Fără ferestre să intre lumină",
          "Nimeni să plece, nimeni să vină,",
          "Decor rigid, teatru fără păpuși.",
          "Nimeni nu crede în lucruri frumoase",
          "(Parcă n-ar fi dacă noi n-avem timp)",
          "Un anotimp după alt anotimp",
          "Fuge grăbit, nu așteaptă foloase.",
          "Nimeni nu crede în simplă iubire,",
          "Tineri am fost, înțelepți încă nu",
          "Hai, spune DA când ai vrea să spui NU,",
          "Să mai găsim în ceva împlinire ..."
        ]
      ]
    },
    {
      "title": "Dă-mi primăveri",
      "verses": [
        [
          "Fii mărțișorul meu! Dă-mi primăveri",
          "La care să visez când va fi iarnă,",
          "Dă-mi aromate cupe de tăceri",
          "Lăsând pe doruri dragoste să cearnă."
        ],
        [
          "Fii tu lumina mea din zori de zi,",
          "Fii cântecul de leagăn al iubirii,",
          "Voi acorda vioara inimii",
          "Să știm cânta doar oda fericirii."
        ],
        [
          "Iubesc și cred în pasul viu în doi",
          "De parcă viața toată-i primăvară",
          "E verde-n cer, și-n pajiște, și-n noi",
          "Când ne iubim senin, întâia oară."
        ],
        [
          "Fii mărțișorul meu! Dă-mi mângâieri",
          "Cât să-mi ajungă o eternitate,",
          "Hai să visăm frumos, uitând de ierni,",
          "Hai să fugim doar noi...cât mai departe..."
        ]
      ]
    },
    {
      "title": "Dansul gândurilor",
      "verses": [
        [
          "Cum fulgii valsează-n vazduhul seren",
          "Dansează și gândul prin sângele viu",
          "De dorul de viață, de ce-aș vrea să fiu,",
          "De cântec, de vise, de tot ce-i etern."
        ],
        [
          "Mi-e iarna aceasta o haină de nori",
          "Mă-mbracă în timp și în glas de colind",
          "Inspir așteptări și uimiri mă cuprind",
          "De multă lumină și tandre ninsori."
        ],
        [
          "Iubire să ningă timid la ferești",
          "Pe case, pe oameni, în cer, pe pământ,",
          "O iarnă de vis să ne crească-n cuvânt",
          "Iubire, iubire, iubire, povești..."
        ]
      ]
    },
    {
      "title": "Colind",
      "verses": [
        [
          "Clădim în suflete altare,",
          "Se naşte şi la noi Iisus",
          "În inimi şi acolo sus",
          "Colindele răsună-n zare,"
        ],
        [
          "O lacrimă de bucurie",
          "Pentru micuțul salvator",
          "Ce vine eliberator",
          "Să scape lumea de sclavie!"
        ],
        [
          "Ne-nvață binele de rău,",
          "Cum să trăim iubind credința,",
          "Să acceptăm şi suferința",
          "Şi al trăirilor ecou."
        ],
        [
          "Noi n-am fost drepți cu noi mereu",
          "Şi n-am ştiut s-avem puterea",
          "Să acceptăm că doar durerea",
          "Ne-apropie de Dumnezeu."
        ],
        [
          "Dar micul prunc se naşte-n mine",
          "În fiece Crăciun frumos",
          "Atât de scump şi luminos!",
          "Iar eu vreau să-l împart cu tine!"
        ]
      ]
    },
    {
      "title": "Ninge cu uitare",
      "verses": [
        [
          "Dac-aș putea să cred din nou în tine",
          "Aș plânge iar de dor, de dragul tău",
          "Dar toate primăverile din mine",
          "Sunt răscolite de păreri de rău.",
          "Puteri ți-am dat asupra mea, o mie,",
          "Deși nu știu cu ce le-ai meritat",
          "N-ai înțeles nimic (ce-mi pasă mie?),",
          "Eu am rămas aici, tu ai plecat."
        ],
        [
          "Prin alte gări vei rătăci, străine,",
          "Cu alte visuri te vei dezmierda",
          "Am să-ți doresc atât, să-ți fie bine,",
          "Tu nu mai ești al meu, eu nu-s a ta...",
          "Se lasă noapte rece, cu ninsoare,",
          "Pe suflete, pe ani, peste noi doi,",
          "Povestea noastră cade în uitare",
          "La fel ca ea, uitați vom fi și noi."
        ],
        [
          "În alte vieți vom duce o povară",
          "De renunțări, de iarnă, de sfârșit,",
          "Vom regreta că am lăsat să moară",
          "Fără motiv tot ceea ce-am iubit...",
          "Deci, uită-mă, eu n-am fost niciodată",
          "Un sentiment, o flacără a ta,",
          "Iubirea se-ntâlnește doar o dată",
          "Probabil asta n-a fost data mea!"
        ]
      ]
    },
    {
      "title": "De dragul tău",
      "verses": [
        [
          "Cu tine, ce frumoasă melodie!",
          "Eu tac, tu taci, e primăvara vie,",
          "Te simt, mă simți, sărutul tău mă cheamă,",
          "M-alină, spre povești de dor mă-ndeamnă."
        ],
        [
          "Deasupra, luna-i albă, ca o floare",
          "Ca-ntr-un tablou de martie la mare,",
          "Pe țărm se ceartă valuri fără nume",
          "Cum pescărușii plâng de drag de lume"
        ],
        [
          "La pieptul tău mi-e noaptea vis fierbinte",
          "Iar dragostea-i un cânt fără cuvinte,",
          "Știu doar că te iubesc târziu și trainic",
          "Și până să te știu trăiam zadarnic..."
        ]
      ]
    },
    {
      "title": "Dă-ți voie…",
      "verses": [
        [
          "I-am povestit zăpezii despre tine",
          "Lăsând în urma mea pas după pas,",
          "Am întrebat-o: ,,ce crezi, oare vine?\"",
          "Ea n-a răspuns. Tăcere a rămas."
        ],
        [
          "Mi-am povestit și mie despre noaptea",
          "Din care noi sorbeam flămânzi un dor",
          "Sperând să păcălim până și moartea",
          "Că am putea s-avem un viitor..."
        ],
        [
          "Am retrăit de mii de ori momentul",
          "În care am uitat de univers",
          "Pentru-a-nțelege maxim sentimentul",
          "Să-l pot acum descrie într-un vers."
        ],
        [
          "Am povestit cu iarna despre tine,",
          "Că ești al meu și bun și te doresc",
          "Dar ea a coborât troieni în mine",
          "Și a-nghețat refrenul ,,te iubesc\"."
        ],
        [
          "Un munte de-așteptare ne desparte,",
          "Eu tac, tu taci, e frigul între noi,",
          "Dar, nu uita, iubirea se împarte",
          "Din toate numerele doar la doi."
        ],
        [
          "Iar de-ai să vii, tu, soare-al dimineții,",
          "Topește munți de dor și de zăpezi,",
          "Dă-ți voie să iubești, dă voie vieții",
          "Să înțeleagă ce nu poți să pierzi..."
        ]
      ]
    },
    {
      "title": "Trăiri",
      "verses": [
        [
          "Când inima și mintea se răzbună",
          "Plecând spre cea din urmă libertate,",
          "Rămâne-n amintire fapta bună,",
          "Trăirea cea mai sfântă dintre toate."
        ],
        [
          "Rămâne dragostea și împăcarea,",
          "Sau liniștea durerilor învinse,",
          "Curajul și credința și uitarea",
          "Acelor doruri încă necuprinse."
        ],
        [
          "Se roagă cei din jur azi pentru tine,",
          "Tu nu mai poți, deși mai stai o vreme,",
          "În gândul lor răspunsul tău mai vine",
          "Dacă mai au curajul să te cheme."
        ],
        [
          "În ultimele clipe laș devine",
          "Chiar cel mai dur sau plin de importanță,",
          "Ne semețim atât cât ne convine,",
          "Dar moartea e tot moarte, nu vacanță."
        ],
        [
          "Când inima și mintea se răzbună",
          "Plecând spre cea din urmă libertate",
          "Din noi rămâne doar un pumn de humă",
          "Și-un dor amar, amar de tot și toate…"
        ]
      ]
    },
    {
      "title": "Eu nu te mai știu…",
      "verses": [
        [
          "Eşti bine, iubito? Eu nu te mai ştiu...",
          "În mine-i iubire şi nu e târziu.",
          "Mai simt pentru tine atât de curat",
          "Şi-atât de fierbinte, un dor minunat."
        ],
        [
          "Eşti bine, iubito? În gând mă primeşti?",
          "În suflet mai ai pentru mine fereşti?",
          "Când vin către tine, senin şi firesc",
          "Aduc fericire. Mă ştii? Te iubesc!"
        ]
      ]
    },
    {
      "title": "Refren despre noi",
      "verses": [
        [
          "Tu cine eşti? Din ce poveşti ți-e glasul?",
          "Din ce oglinzi idilice priveşti?",
          "Pe unde ți-a trecut prin lume pasul?",
          "De unde ştii să scrii precum iubeşti?"
        ],
        [
          "Eu cine sunt? Fereastra ta spre soare!",
          "Un pas, un argument, un sens, un zbor,",
          "O adiere sau o repetare,",
          "Refrenul unei dimineți de dor."
        ],
        [
          "Noi ce suntem? O inimă mai mare",
          "Acoperită încă de mister,",
          "Acelaşi vis, aceeaşi aşteptare,",
          "Acelaşi infinit, acelaşi cer..."
        ]
      ]
    },
    {
      "title": "Pot fi",
      "verses": [
        [
          "Se bucură flori în grădină",
          "De vara aceasta senină,",
          "Iar eu înfloresc lângă tine",
          "În ziua frumoasă ce vine."
        ],
        [
          "Nu-mi pasă că mâine ne-apasă,",
          "Că tu n-ai același ,,acasă\"...",
          "Mai cred într-un dor peste fire...",
          "Iubind vom găsi împlinire."
        ],
        [
          "Hai, ia-mă de mână și uită",
          "Că tot universul ne-ascultă,",
          "Iubește-mă, cântă-mă, du-mă",
          "Departe de lumea nebună..."
        ],
        [
          "Vezi tu, în grădina ta mare,",
          "Pot fi pentru tine o floare...",
          "Știi, doar lângă tine devin",
          "O parte din cerul senin..."
        ]
      ]
    },
    {
      "title": "Prețuiește ceea ce ai",
      "verses": [
        [
          "Azi mă gândeam cum să te mint, iubire,",
          "Că viața are formă, are sens",
          "Că noi trăim mai mult și mai intens",
          "Din adevăruri mai presus de fire."
        ],
        [
          "Am vrut să-ți spun că viața e frumoasă,",
          "Dar știi că nu-i decât un plan greșit",
          "Iar noi o vom gusta pân-la sfârșit",
          "Crezând în calea cea întâi aleasă."
        ],
        [
          "Dă-mi zile de adâncă fericire",
          "Să le traduc în slove și trăiri",
          "Să mă hrănesc trăind din amintiri",
          "Scriind la nesfârșit despre iubire."
        ],
        [
          "Eu nu-ți ascund, nu-i totul cum se vede,",
          "Tot ce-i ales se dovedește-ades",
          "Un pas spre altceva neînțeles,",
          "Iar ce câștigi ușor poți lesne pierde."
        ],
        [
          "Azi tânăr ești, iar mâine-i cu putință",
          "Să nu mai ai nimic din ce iubești,",
          "De-aceea tot ce ai să prețuiești",
          "Cu dragoste, cu suflet, cu credință..."
        ]
      ]
    },
    {
      "title": "Tu, cel drag…",
      "verses": [
        [
          "Când soarele mă răsfăța mai ieri",
          "Îmi amintea îmbrățișări cu tine",
          "Pe care mi le-ai luat fără să ceri",
          "Dar știu că plata lor ni se cuvine."
        ],
        [
          "Când vântul s-a jucat pe trupul meu",
          "Îmi amintea o dragoste nebună",
          "Cum știe să zidească Dumnezeu",
          "Pentru-a clădi cuvântul ,,împreună\"."
        ],
        [
          "Cum apa mării m-alinta grăbit,",
          "Pe toate rotunjimile de fată,",
          "Eu tot așa pe tine te-am iubit",
          "Întâia și în cea din urmă dată."
        ],
        [
          "Iar tu, cel drag și pururea al meu,",
          "Te-ai îmbătat cu vorba drăgăstoasă",
          "Eu niciodată nu voi mai fi eu",
          "Decât cu tine, taina mea frumoasă!"
        ]
      ]
    },
    {
      "title": "Despre noi",
      "verses": [
        [
          "Sunt ca o apă curgătoare",
          "Ce s-a oprit din drumul său",
          "Să soarbă soare sau răcoare",
          "Ori să stârnească un ecou."
        ],
        [
          "De dragul tău am prins culoare",
          "Albastrul meu e colț de cer,",
          "Din raiul tău sunt doar o floare",
          "Din cele ce nicicând nu pier."
        ],
        [
          "Rămâne ultima speranță",
          "Într-un posibil viitor",
          "În care eu ți-s dimineață",
          "Iar tu îmi eşti acelaşi dor..."
        ]
      ]
    },
    {
      "title": "Taine dulci",
      "verses": [
        [
          "Îmi e de-ajuns atât, că te iubesc,",
          "Cu toate ce le simt din astă vină,",
          "Mai vreau atât, cu tine să găsesc",
          "Cea mai ușoară cale spre lumină."
        ],
        [
          "Senin cum ești, retras și visător,",
          "Te-aș tulbura cu doruri vinovate",
          "Șoptindu-ți taine dulci, amețitor,",
          "Vrăjindu-te cu cântece în noapte..."
        ],
        [
          "Nici n-am știut norocul ce mi-ai fost",
          "Din prima clipă a-ntâlnirii-n vreme,",
          "Azi știu de tine totul, pe de rost,",
          "Iar glasul meu învață să te cheme."
        ],
        [
          "Îmi e de-ajuns atât, că te iubesc,",
          "Cu toate ce le simt din astă vină,",
          "Mai vreau atât, iubire, să găsesc",
          "Cu tine calea simplă spre lumină..."
        ]
      ]
    },
    {
      "title": "Liniște",
      "verses": [
        [
          "Am crescut. Am o sută de ani.",
          "Mi-am urcat toate visele-n rai",
          "Pe o scară de lut aurită.",
          "Lumea toată aleargă grăbită",
          "Spre nimicuri: speranţe, ispită."
        ],
        [
          "Am crezut, am oftat, am ales,",
          "Uneori poate n-am inţeles,",
          "Am știut, acceptat sau scuzat",
          "Toate cele ce nu mi s-au dat",
          "Dar eu totuși din toate-am gustat."
        ],
        [
          "Am crescut. Am o sută de ierni.",
          "Nu mă plâng de-ale mele poveri.",
          "Sunt așa cum mă știţi, oarecare,",
          "Sunt iubire, sunt zbor, sunt o floare",
          "Rătăcită pe-a vieţii cărare..."
        ]
      ]
    },
    {
      "title": "Să cred în noi",
      "verses": [
        [
          "Iubindu-te, aveam deschisă cale",
          "Direct spre cer, spre infinit, spre rai",
          "Mă regăseam în gândurile tale",
          "Iar tu fără de mine nu trăiai.",
          "În inimă aveam o simfonie,",
          "Culori în vis și-n suflet adevăr",
          "Iubindu-te, credeam în veșnicie",
          "Iar dansul vieții nu-l umbrea vreun nor."
        ],
        [
          "Iar tu, iubind la rândul tău, ferice,",
          "Încurajai în mine primăveri",
          "Iar astăzi, zică cine-o vrea ce-o zice",
          "E mai frumos decât putea fi ieri."
        ],
        [
          "Iar mâine, ca-ntr-o mare sărbătoare,",
          "Vom fi același cântec amândoi...",
          "Destul cu-atâta dor și așteptare",
          "Iubindu-te, mai știu să cred în noi!"
        ]
      ]
    },
    {
      "title": "Alb",
      "verses": [
        [
          "Zăpada-i ca o blană de pisică",
          "Ce învelește casa noastră mică",
          "Înghețul iernii nu ne poate-atinge",
          "Cât albul dragostei ne știe ninge."
        ],
        [
          "Pe deal șoptesc copacii, câtă sfadă,",
          "Iar fulgii cad frumos și lin pe stradă...",
          "E satu-acoperit de frumusețe,",
          "Etern sărut de ger și tinerețe."
        ],
        [
          "Doi cai și-o sanie străbat cărarea",
          "Ca-ntr-un tablou, se luminează zarea,",
          "Izvorul, jos, e cântec peste timp",
          "Ce venerează albul anotimp."
        ],
        [
          "Zăpada-i ca o blană de pisică",
          "Ce învelește casa noastră mică,",
          "Înghețul vieții nu ne poate-atinge",
          "Cât albul dragostei ne știe ninge..."
        ]
      ]
    },
    {
      "title": "Răspunsuri",
      "verses": [
        [
          "Poate n-am să-nțeleg niciodată nimic",
          "Despre cum se așează zăpada ușor,",
          "Despre stele ce ard, despre stele ce mor,",
          "Poate n-am să găsesc un răspuns, cât de mic."
        ],
        [
          "Poate n-am să fiu nor, poate n-am să fiu vis,",
          "Dar la ce mi-ar fi toate de nu te-aș avea",
          "Poate n-am să mai știu mâine cum aș cânta",
          "Dacă-n brațe la tine iubiri n-am învins."
        ],
        [
          "Anii pleacă pustii, alții vin, credincioși",
          "Cum spre zări pașii noștri ne poartă ușor",
          "Nici un strigăt al nostru nu cere-ajutor,",
          "Anii trec, anii vin, noi rămânem frumoși..."
        ],
        [
          "Ne iubim, ne iubim, ca-ntr-o carte de dor",
          "Iar la pagina lipsă voi pune-un surâs",
          "Să-nțeleagă tot omul ce nu s-a mai spus,",
          "Să rămână un gând celor din viitor..."
        ],
        [
          "Liniștit, să revii, să-mi fii tot ce-aș avea,",
          "Să te iert, să te am, să te-alint, să te cred",
          "Poate n-am să-nțeleg, să câștig sau să pierd,",
          "Dar să știi...numai tu...tu ești dragostea mea!"
        ]
      ]
    },
    {
      "title": "Sonetul  așteptării",
      "verses": [
        [
          "Mereu voi căuta iubirea ta",
          "Aşa cum raze caută prin unde",
          "Înşelătorul vis ce se ascunde",
          "Dar niciodată nu voi renunța."
        ],
        [
          "Ca-ntr-o poveste cu ferestre ude,",
          "Vor spune unii că-i sortit aşa",
          "Să nu pătrundă vie dragostea",
          "În casa inimilor noastre crude."
        ],
        [
          "Voi împleti din flăcări, aşteptând,",
          "Cunună şi inel şi strai de nuntă,",
          "Iubindu-te în fapte şi în gând."
        ],
        [
          "Iar din genunea sufletului cântă",
          "În fiecare clipă din cuvânt",
          "Un soi de pace tandră şi adâncă."
        ]
      ]
    },
    {
      "title": "Soare și iarnă",
      "verses": [
        [
          "În formă de dragoste fulgi de zăpadă",
          "Cu alb şi cu rece în inimi ne ning",
          "Tu ştii şi eu ştiu câte doruri se sting",
          "Când ochii se-nchid şi nu vor să mai vadă."
        ],
        [
          "Mă chemi şi mă uiți şi te iert şi te judec",
          "Adorm sentimente, le scriu şi le şterg",
          "Cu paşii mei ultimi spre tine alerg",
          "Dau iarna din suflet pe soare şi cântec."
        ],
        [
          "Refrene în formă de inimi prind viață,",
          "În brațe mă ții, mă înalți, mă alinți,",
          "E simplu cât încă mai poți să mă minți",
          "Că iarna din noi este tot dimineață..."
        ]
      ]
    },
    {
      "title": "Și, totuși...",
      "verses": [
        [
          "Atâtea păsări călătoare",
          "S-au rătăcit prin înălțimi",
          "Câte-amintiri răscolitoare",
          "Ne-au transformat în doi străini."
        ],
        [
          "Iubiri curate și senine",
          "Însuflețind doi stropi de lut",
          "Vor continua să ne anime",
          "Ca un refren mereu știut."
        ],
        [
          "Pierdute timpuri ne vor ninge",
          "Cu muzicalitate gri",
          "Apoi lumina se va stinge",
          "Când vom uita să fim copii."
        ],
        [
          "Și, totuși, iar vom fi iubire",
          "Cu toate iernile din noi",
          "Uniți de nevăzute fire",
          "Pe neștiute mii de căi."
        ],
        [
          "Și, totuși, iar vom fi speranță",
          "Descătușați de așteptări,",
          "Atât de mult legați de viață",
          "Atât de mult sperând spre zări..."
        ]
      ]
    },
    {
      "title": "Sfârșit de an",
      "verses": [
        [
          "Ce an frumos mai şterg din calendar!",
          "Ce amintiri în urmă las zâmbind!",
          "Sunt zile care n-au fost în zadar,",
          "În fiecare m-am jertfit iubind."
        ],
        [
          "Nu-mi pare rău de clipele cu rost,",
          "Am întâlnit atâtea inimi flori,",
          "Niciun efort fără răspuns n-a fost.",
          "E timpul să zâmbim. Sunt sărbători!"
        ],
        [
          "În teatrul nostru mic, mărunți artişti",
          "Să ne-ntâlnim cu anul care vine",
          "Mai sinceri, mai senini, mai sufletişti",
          "Şi cu speranța-ntreagă de mai bine."
        ],
        [
          "Cu gând frumos, vă scriu aceste rânduri",
          "Cum ninge sfânt azi peste țara mea,",
          "Vă fie pacea Domnului în gânduri",
          "Şi nimeni şi nimic să nu v-o ia!"
        ]
      ]
    },
    {
      "title": "Plan pentru azi",
      "verses": [
        [
          "Sunt ocupată, nu-ți fă iluzii,",
          "N-am timp de jocuri sau de confuzii,",
          "Am doar ceva important de făcut,",
          "Anul acesta abia a-nceput!"
        ],
        [
          "Un adevăr, un cuvânt, un surâs",
          "O-mbrățişare şi-un cântec ascuns,",
          "Toate le-mpart cu ființa iubită",
          "Planul de azi e să fiu fericită!"
        ]
      ]
    },
    {
      "title": "Răspunsuri",
      "verses": [
        [
          "Fericirea-i o povară",
          "Pentru cei ce n-o cunosc",
          "Dar o urcă și-o coboară",
          "Iar de-o văd n-o recunosc.",
          "Fericirea e o clipă",
          "Pentru cei ce o ating,",
          "Iar atunci când se-nfiripă",
          "Unii-o simt și alții-o sting.",
          "Fericirea e o mare",
          "Cu albastre valuri vii,",
          "E un vers, un gând pe care",
          "Îl simțim când știm simți.",
          "Fericirea-i căutarea",
          "Unui dor ce l-am atins,",
          "Ea e simplă ca-ntrebarea",
          "Azi e ploaie sau a nins?",
          "Fericirea e sărutul",
          "Celor ce nu cer nimic,",
          "Pentru ei e începutul",
          "De minuni, și înc-un pic.",
          "Fericirea e o noapte,",
          "E un suflet, e un dor,",
          "E căldura unei șoapte,",
          "Este puful unui nor.",
          "Poate fi o adiere,",
          "Poate fi un glas iubit,",
          "Poate fi chiar și-o tăcere",
          "Sau e visul împlinit.",
          "Cine știe, să vorbească,",
          "Dacă-n viață a-ntâlnit",
          "Un prilej să mai iubească...",
          "Doar acela-i fericit!"
        ]
      ]
    },
    {
      "title": "Împreună",
      "verses": [
        ["(sonet)"],
        [
          "De când te ştiu încerc să te cunosc",
          "Eşti pentru mine marea provocare",
          "Şi am umplut, studiindu-te, jurnale",
          "Şi te iubesc frumos, cu dor, cu rost."
        ],
        [
          "Mi-e drag tot ce va fi şi tot ce-a fost",
          "Căci tu îmi eşti misterul cel mai mare",
          "Şi viaţa-n doi e farmecul prin care",
          "Ieşim din cotidianul cel anost."
        ],
        [
          "Eşti bun şi drept şi vorba ta-i balsam",
          "Şi-i o minune ce-am trăit noi doi",
          "Căci nu speram, iubire, să te am."
        ],
        [
          "Iar anii ce trecură peste noi",
          "Însemnă doi copii ce-i legănam",
          "Ţinându-ne de mână amândoi!"
        ]
      ]
    },
    {
      "title": "Un pas mai aproape de noi",
      "verses": [
        [
          "De-mi spune lumea-ntreagă: ,,nu se poate!\"",
          "Eu știu, există-o cale pentru toate,",
          "Așa cum iarna stăruie să vină,",
          "După-ntuneric va sosi lumină!",
          "De-mi picurați într-una supărare",
          "Voi fi mereu iubire și iertare,",
          "De mă răniți cu mințile închise",
          "Eu vi le voi deschide pentru vise.",
          "De veți avea-ndoială și durere",
          "Să vă găsiți îndată mângâiere,",
          "Iar de vă poticniți pe calea vieții",
          "Să vă salveze focul tinereții.",
          "Se-nalță ziduri între noi și suflet",
          "Nepăsători strivim un colț de zâmbet,",
          "O poezie pare-o lovitură,",
          "E doar un pas între iubiri și ură.",
          "Ne râd în față cei fără de minte",
          "Uitând cât adevăr stă în cuvinte,",
          "Dar de mi-ar spune-o lume ,,nu se poate\"",
          "Eu știu, există-o vreme pentru toate!"
        ]
      ]
    },
    {
      "title": "Pe scara-mplinirii",
      "verses": [
        [
          "M-așteaptă la margini de lume un nor",
          "Să-și plouă tristețile toate pe mine",
          "Dar, sigur, eu astăzi n-am timp să cobor",
          "Din lumea de vise, din lumea de bine."
        ],
        [
          "Zadarnic încearcă să-mi fure ceva",
          "Acei care încă nu știu fericirea,",
          "Cu viața la braț ar vrea mulți ca să stea",
          "Firesc mi-este drumul, adâncă iubirea."
        ],
        [
          "Cinci pași înainte, un pas înapoi",
          "Pe scara-mplinirii e simplă urcarea",
          "Secretul îl știm, se conjugă cu doi,",
          "Averea cea mare ni-i cerul și marea."
        ],
        [
          "De lacrimi nu-i vreme, mai bine zâmbiți",
          "E viața un film în viteză nebună,",
          "La marginea lumii m-aștept să găsiți",
          "Mai multă culoare și-o soartă mai bună!"
        ]
      ]
    },
    {
      "title": "Geloasă sunt pe mare că te are",
      "verses": [
        [
          "Asupra noastră e acelaşi soare,",
          "Aceleaşi ploi se bucură de noi",
          "Eu sunt plecată-n munți, tu eşti la mare",
          "Acelaşi dor ne doare pe-amândoi."
        ],
        [
          "Singurătatea mi-e un fel de moarte",
          "Din care m-aş salva de m-ai iubi",
          "Dar, din păcate, marea ne desparte,",
          "Nu vrea să mi te lase nici o zi..."
        ],
        [
          "Eşti logodit, rămân zidită-n munte",
          "Iar jertfa nu serveşte nimănui",
          "Mi-e dragostea-ngropată-n amănunte",
          "În jur, în loc de oameni, sunt statui."
        ],
        [
          "De-aş fi un pescăruş m-ar duce zborul",
          "Aproape de un țărm al lumii-n care",
          "Să ne clădim aşa cum vrem decorul,",
          "Geloasă sunt pe mare că te are..."
        ],
        [
          "Din aşteptări mă-nvălui în tristețe",
          "Cum valurile spală trupul tău,",
          "Dorindu-te o-ntreagă tinerețe,",
          "Chemându-te şoptit, ca un ecou..."
        ],
        [
          "Acelaşi sentiment va fi o vreme",
          "Ca mărul Evei, împărțit la doi,",
          "Din munte o chitară să te cheme",
          "Să uiți de glasul mării pentru NOI."
        ],
        [
          "Geloasă sunt pe mare că te are",
          "Nu mi te lasă nici pentru un ceas,",
          "Am să te iert din nou, chiar dacă doare,",
          "Iubirea mea e tot ce mi-a rămas..."
        ]
      ]
    },
    {
      "title": "Un strop de cer",
      "verses": [
        [
          "Sărutul tău pe tâmplele-nghețate",
          "M-a liniştit ca pe-un copil ce-a plâns",
          "Iubirea ta e, poate, un răspuns",
          "La teama mea de multă libertate."
        ],
        [
          "Aş vrea să te cuprind, aş vrea să ştiu",
          "Cum mâna mea în mâna ta să cadă",
          "Trezind în mine-a dragostei cascadă",
          "Ce doarme-n orice suflet încă viu."
        ],
        [
          "Să mă iubeşti e-un vis, un strop de cer,",
          "Minune sau uimire, adevăr,",
          "Să-mi împleteşti cu dor flori albe-n păr",
          "Iar eu la fel, iubite, să-ți ofer."
        ],
        [
          "Ne vor zâmbi timide dimineți",
          "Apoi ne-om pierde înghețând minutul",
          "În care tu mi-ai dăruit sărutul",
          "Şi vom trăi iubind vreo zece vieți!"
        ]
      ]
    },
    {
      "title": "Cascadă",
      "verses": [
        [
          "Te înţeleg azi, pe tine, femeie,",
          "Care-n fărâme te-ai împărţit,",
          "Ai născut prunci, ai iubit, ai muncit",
          "Fără să ceri pentru tine-o scânteie."
        ],
        [
          "Te cred când spui că puteri nu mai ai",
          "Când toate s-au aliniat pentru tine,",
          "Nu mai contează ce-i rău și ce-i bine,",
          "Nici ce primești, nici cât iei, nici cât dai."
        ],
        [
          "Tu nu mai da nimănui socoteală,",
          "Ziua ce vine e numai a ta,",
          "Nimeni nu poate nimic să-ţi mai ia,",
          "Viaţa se duce, nu-i mare scofală."
        ],
        [
          "Fii fericită, respiri și te miști,",
          "Daruri sunt vii in fiinţa ta incă,",
          "Cum e cascada ieșită din stâncă,",
          "Fii-nvolburată, femeie, exiști!"
        ]
      ]
    },
    {
      "title": "Tu pleci, eu rămân…",
      "verses": [
        [
          "Noaptea ne curge prin vene,",
          "Plămânii respiră în gri,",
          "Ne-alungă in loc se ne cheme",
          "Un ceas cu bătăi cenușii."
        ],
        [
          "Tu simţi că sărutul ţi-e gheaţă,",
          "Eu iarna din mine-o resping,",
          "Din bruma rămasă de viaţă",
          "În loc să zâmbim ne e frig."
        ],
        [
          "Tăceri împletite-n buchete",
          "Ne curg peste inimi târzii",
          "Tu pleci, eu rămân cu regrete,",
          "De mâine tu n-ai să mai vii."
        ],
        [
          "Un vin ca uitarea de dulce",
          "De s-ar inventa l-aș sorbi,",
          "Când stele se duc să se culce",
          "Eu încă te voi mai iubi..."
        ]
      ]
    },
    {
      "title": "Aș vrea…",
      "verses": [
        [
          "Eu mă pricep tot mai puţin la tine",
          "Iar ochii mei zâmbesc atât de rar",
          "De mă gândesc de ce nu ne-ar fi bine",
          "Chiar dacă nu e rău? Sau e-n zadar?"
        ],
        [
          "Tu pari preocupat de ale tale",
          "Ai multe vreri, cu mine nu le-mparţi,",
          "Și fiecare-și duce ale sale",
          "Trezindu-ne și triști și-nstrăinaţi."
        ],
        [
          "Aș alerga spre tine, val de soare,",
          "Să-mbrăţișăm iubirea, să visăm,",
          "Ca un ecou să-ţi fiu, eu, oarecare,",
          "Pe muzica luminii să dansăm."
        ],
        [
          "Tu altădată îmi erai o lume",
          "În care veșnic umbre luminam,",
          "Aș vrea să mai gustăm aceleași glume",
          "Aș vrea să mai iubesc cum te iubeam…."
        ]
      ]
    },
    {
      "title": "Ce bine…",
      "verses": [
        [
          "Ce bine-mi pare că trăiesc...",
          "Azi sunt mai roșii trandafirii",
          "Purtând culorile iubirii",
          "Știi? De la ei întineresc!"
        ],
        [
          "Ce dacă am la tâmple flori",
          "De-o vreme argintii, în valuri,",
          "De la atinse idealuri",
          "Sau ale vieții întâmplări?"
        ],
        [
          "Ce dacă am pierdut ceva",
          "Dintr-o târzie nepăsare?",
          "Ce dacă sunt o oarecare?",
          "Eu am ales să fiu așa!"
        ],
        [
          "Iar fiecare pas al meu",
          "A fost o nouă cucerire",
          "În viață țesem mii de fire,",
          "Iubire-am semănat mereu."
        ],
        [
          "Așa-i destinul omenesc",
          "Mai trece-o vară, trec mai multe,",
          "Sărutul meu ți-l scriu pe frunte.",
          "Ce bine-mi pare că iubesc!"
        ]
      ]
    },
    {
      "title": "File de ianuar",
      "verses": [
        [
          "Ianuarie ne-a-mbrățișat",
          "Zâmbindu-ne-nghețată,",
          "E-așa frumos la noi în sat,",
          "Frumos ca niciodată."
        ],
        [
          "Pădurile s-au logodit",
          "Sub cerul dimineții",
          "Natura-ntreagă s-a gătit",
          "Să cânte ode vieții."
        ],
        [
          "Avem atâtea bucurii",
          "În simpla noastră casă",
          "Noi amândoi și doi copii",
          "Și-o sărbătoare-aleasă!"
        ],
        [
          "Îi mulțumim lui Dumnezeu",
          "Ne-a fost mereu aproape",
          "A rânduit mereu, mereu",
          "Să fie tihnă-n toate."
        ],
        [
          "E satul nins, citim povești",
          "Iar focul arde-n vatră",
          "Ne bate iarna în ferești",
          "Un câine-afară latră."
        ],
        [
          "Când mama pune să mâncăm",
          "Cu mâinile ei sfinte,",
          "O prețuim și-o lăudăm",
          "Și-o-mbrățișăm cuminte."
        ],
        [
          "Nimic nu-i veșnic, toți o știm,",
          "Ianuarie ne place",
          "Am vrea cumva să îl oprim",
          "Cu noi să se mai joace!"
        ]
      ]
    },
    {
      "title": "Măicuței mele",
      "verses": [
        [
          "Te văd la fel, mi-s anii mulți,",
          "Tu știi cu inima s-asculți",
          "Orice speranțe aș avea",
          "Sau căi răzlețe de-aș urma."
        ],
        [
          "Zâmbești și crezi în adevăr,",
          "Păru-ți miroase-a flori de măr,",
          "Încă mă-nveți ce eu nu știu",
          "Și ești aici, și nu-I târziu."
        ],
        [
          "Încă mi-e dor să mă cuprinzi",
          "Când cad, tu mâna mi-o întinzi,",
          "De fiii mei când îți vorbesc",
          "Știi înainte să rostesc."
        ],
        [
          "Tu toate le-ai trăit deja",
          "Iar în înțelepciunea ta",
          "Încape universul meu",
          "Și fără tine n-aș fi eu!"
        ],
        [
          "Frumoasă ești, ca visul sfânt",
          "Ca dragostea, ca dulce cânt,",
          "Sunt mii de fire ce ne leagă,",
          "Iubită ești, tu, Maică dragă!"
        ]
      ]
    },
    {
      "title": "Peste ani",
      "verses": [
        [
          "Ce ne-a rămas? O strângere de mână",
          "Într-un final banal de săptămână…",
          "M-am regăsi în ochii tăi, mă tem",
          "De dragostea cu care azi te chem…"
        ],
        [
          "Ești neschimbat și-aș ști să te iubesc",
          "Din vis aș vrea să nu mă mai trezesc,",
          "Un dor turnat în ceașca de cafea",
          "Înseamnă astăzi bucuria mea."
        ],
        [
          "Tu, zâmbet drag al tinereții mele,",
          "Mi-aduci atât de tandră mângâiere!",
          "Pe fruntea ta sărutul meu rămâne",
          "În amintirea unor zile bune …"
        ],
        [
          "M-am regăsit în ochii tăi. Mă tem",
          "De dragostea cu care azi te chem…",
          "Ce ne-a rămas? O strângere de mână",
          "Într-un banal final de săptămână…."
        ]
      ]
    },
    {
      "title": "Cântec pentru un orfan",
      "verses": [
        [
          "Aș vrea puterea să-ți iau durerea",
          "S-adorm așteptările și supărările",
          "Să nu cunoști lacrima, să-ți ghicesc vrerea,",
          "Să afli ce-I dragostea și-mbrățișările."
        ],
        [
          "Când trist și pierdut ești, m-apropii zâmbind,",
          "Sunt îngeri cu mine și-ți cântă duios.",
          "Pe glasul lor dulce, încet, adormind,",
          "Amarul se duce și visu-I frumos."
        ],
        [
          "Orfan cum ești tu sunt și eu și te cred.",
          "Născută am fost să-ți aduc alinare",
          "Mă rog pentru tine, vreau să te dezleg,",
          "S-aud că vorbești, să te văd pe picioare."
        ],
        [
          "O mie de zile și-o mie de nopți",
          "Să stau lângă tine cu grijă de mamă,",
          "Dar după acestea, să văd eu că poți",
          "Trăi viață simplă, activă, normală."
        ],
        [
          "Să dea Dumnezeu să se poată ce vreu",
          "Să spăl eu cu lacrimi bătrâna durere",
          "Ferestre deschise să fie mereu",
          "Dă-mi, Doamne, prin ele, să vindec, putere!"
        ]
      ]
    },
    {
      "title": "Ploaie în ianuarie",
      "verses": [
        [
          "Plouă iar cu sentimente…",
          "N-am umbrelă, să opresc",
          "Acest iureș pământesc",
          "Al trăirilor curente."
        ],
        [
          "Alergăm prin ploaie iar,",
          "Tineri, vii și fără temeri,",
          "Trecem strada sub luceferi…",
          "Am primit iubire-n dar."
        ],
        [
          "N-am nimic dar sunt bogat",
          "Nici nu cer, nici n-am oferte,",
          "Drumurile încă-s drepte",
          "Și cuvântu-adevărat."
        ],
        [
          "Plouă peste noi, cuminte,",
          "Ca un cântec, ca un vis.",
          "E ceva de nedescris",
          "Peste timp, peste cuvinte."
        ],
        [
          "Ne oprim să ne iubim,",
          "Să-mpărțim o sărutare,",
          "Mici de tot în lumea mare…",
          "Nici n-am vrea altfel să fim…"
        ]
      ]
    },
    {
      "title": "Mi-e dor de noi",
      "verses": [
        [
          "Vino, iubite, fără regret!",
          "Nu vreau uitarea tulburătoare",
          "Valul iubirii să-l piardă în mare",
          "Iar eu zadarnic să te aștept…"
        ],
        [
          "Ce- i sacrificiu? Ce-i înțelept?",
          "Cât este frică? Dar nepăsare?",
          "Prea multe semne de întrebare",
          "Stau între noi. Oare cum e corect?"
        ],
        [
          "Tu fără mine, eu fără vis",
          "Tu, trist și singur cu bătrânețea",
          "Eu cu durerea și cu tristețea",
          "Sau împreună, cum ne-am promis?"
        ],
        [
          "Mi-e dor, iubite, de glasul tău,",
          "Treci peste toate și îmblânzește",
          "Inima care mult te iubește,",
          "Vino spre seară în cântecul meu…"
        ]
      ]
    },
    {
      "title": "Pentru tine",
      "verses": [
        [
          "De ce mi-e dor de tine? Eu am ploaia",
          "Iar cerul tot mă mângâie prin ea!",
          "Cum să te uit când plină mi-e odaia",
          "De vocea ta, de amintirea ta…."
        ],
        [
          "Cu tine sunt în gând în orice clipă",
          "Nici nu adorm fără să te iubesc",
          "Cu fiecare literă mi-e frică",
          "Să nu te-alung, să nici nu te rănesc."
        ],
        [
          "Ești însăși poezia mea curată,",
          "Ești tainica dorință de-adevăr",
          "Ți-aș fi iubire veșnic ancorată",
          "Într-un ocean de albe flori de măr."
        ],
        [
          "Suav te-aș adormi la pieptul verii,",
          "Cu sărutări cum alte n-au mai fost",
          "Cu dor te-aș înveli  în faptul serii",
          "Doar eu să te iubesc, să te cunosc…"
        ]
      ]
    },
    {
      "title": "Distanțe nu există",
      "verses": [
        [
          "Cu tine alerg către plus infinit,",
          "Tăcerea din noi este pur răsărit,",
          "Un lied al iubirii ne este sortit."
        ],
        [
          "Mi-ești soare, mi-ești viață, mi-ești cer înstelat,",
          "Senin sau furtună, cu tine străbat,",
          "Noi doi – o lumină, un suflet curat!"
        ],
        [
          "Nu-I țărm, nu-I dorință să nu poată fi",
          "Schimbată-n iubire măcar pentru-o zi…",
          "S-ating nemurirea cu tine voi ști…"
        ]
      ]
    },
    {
      "title": "Eternul mister",
      "verses": [
        [
          "N-ai vină că cerul asupră-ne-i trist",
          "N-ai vină că uit că exiști, că exist",
          "Din crengi verzi de brad împletesc un colind",
          "Cu care să bucur copii adormind."
        ],
        [
          "Mi-e iarna o haină mai strâmtă, mai grea",
          "Zăpadă e casa și inima mea,",
          "Lumina-mi se stinge când pleci, vis iubit,",
          "Mă pierd pentru tine, te cânt nesfârșit."
        ],
        [
          "Te chem înapoi, știu că nu poți veni,",
          "Te strig în zadar, dar tu nu mă mai știi,",
          "Ecouri prin sânge îmi trec, din alt timp",
          "Pierduta iubire, un vechi anotimp."
        ],
        [
          "Mă doare tristețea, ca ultimul tren",
          "Din care coboară un ultim refren,",
          "Îmi torn o cafea într-o ceașcă de-amar",
          "Iar zilele iernii se duc în zadar."
        ],
        [
          "Promitem adesea că nu mai iubim",
          "Dar cum am trăi fără ea nu mai știm,",
          "Iubirea, eterna speranță din noi",
          "Eternul mister despre viața în doi..."
        ]
      ]
    },
    {
      "title": "Lecții",
      "verses": [
        [
          "E timpul, recunosc, am obosit",
          "Tot ce mi-a fost aproape m-a rănit,",
          "E vina mea, trăiesc din așteptări",
          "Când între oameni cresc doar depărtări.",
          "Sunt multe nopți în care-am socotit",
          "Că dragostea se-ntoarce înzecit,",
          "Dar soarele răsare, sfetnic bun,",
          "Să lumineze ziua de acum."
        ],
        [
          "O zi în care-i vorbă prietenia,",
          "O zi în care a murit frăția,",
          "Ce ne-a fost dat uităm să prețuim,",
          "Nu știm să dăruim sau să primim.",
          "Tot gândul bun prea simplu-i terfelit,",
          "Iar orice eroism s-a irosit,",
          "Am învățat să nu mai cred, deja,",
          "Nici în iubire, nici în umbra sa."
        ],
        [
          "Eu recunosc, să mă mai mint doream,",
          "Că noi întinerim an după an,",
          "Că vom trăi bogați și împliniți",
          "Fără de griji și poate fericiți.",
          "Că frații-s frați și prietenii aici,",
          "Că s-au născut să poți să te ridici.",
          "Dar lumea e cum e, noi, doar actori,",
          "Zadarnic risipiți în patru zări"
        ],
        [
          "N-am învățat nimic din ce-am trăit",
          "Căci lecții de iubire n-am primit,",
          "Unii de alții, triști, ne-am rătăcit",
          "Atât de singuri, într-un labirint..."
        ]
      ]
    },
    {
      "title": "Un joc",
      "verses": [
        [
          "Iubirea e un joc ciudat.",
          "Eu te iubesc, ție-ți convine",
          "Te bucur renunțând la mine",
          "Dar tu cu ce ești vinovat?",
          "Iubirea e un joc nebun",
          "Tu mă iubești, eu râd și-mi pasă",
          "Tu nu ai mințile pe-acasă",
          "Dar te atinge tot ce spun."
        ],
        [
          "Iubirea e un dans perfect",
          "În care nu e îndoială,",
          "Nici ezitare, nici tocmeală,",
          "Doar împlinire și respect.",
          "Iubirea-i cântecul șoptit",
          "Se derulează fără vină",
          "În minte. Nu se mai termină",
          "Până la plus de infinit."
        ],
        [
          "Iubirea n-are zid sau timp",
          "Ea înțelege, uită, iartă,",
          "Ea crede, speră și așteaptă",
          "Indiferent de anotimp.",
          "Iubirea mea e tot ce sunt...",
          "N-aș renunța nicicând la tine",
          "Nici când e greu, nici când e bine,",
          "Te port în fiecare gând.."
        ]
      ]
    },
    {
      "title": "Te reclădesc, iubire",
      "verses": [
        [
          "M-am rătăcit de tine, dragoste,",
          "Ca-ntr-o oglindă, umbra ta-i târzie",
          "Față de ce-ar fi trebuit să fie!",
          "Dar cine să-nțeleagă? Și de ce?"
        ],
        [
          "Poate că eu nu te-am chemat de-ajuns",
          "Să nu te sperii sau să nu te doară",
          "Că te-aș iubi mereu ca prima oară",
          "Chiar de ești întrebare sau răspuns."
        ],
        [
          "Poate că n-am avut nimic să-ți cer,",
          "Sau ți-am greșit din prea multă mândrie,",
          "Dar eu am vrut doar bine să ne fie",
          "Chiar dacă n-am știut decât să sper."
        ],
        [
          "Tu uită-mă, eu asta n-aș putea,",
          "Nu pun mult preț pe lucruri prea precise",
          "Din toate gândurile interzise",
          "Aș vrea să pot rămâne doar a ta."
        ],
        [
          "Iar dacă pierd ce nu-mi mai aparține",
          "Te reclădesc din nou în mintea mea",
          "Ca pe-o comoară ce nu mi-o poți lua,",
          "Iubire, tu ești totul pentru mine!"
        ]
      ]
    },
    {
      "title": "Lasă-mi tihna",
      "verses": [
        [
          "Ce știi tu, lume, de a mea trăire?",
          "Cum te-ai grăbi să judeci ce-am ales!",
          "Din toate cele de neînțeles",
          "Cum m-ai mai condamna la neiubire!",
          "Ai arunca cu pietre și-ai striga",
          "Din toată forța ta să-mi pună fiare",
          "La gând, la dor, la mâini și la picioare",
          "Și-ntr-un ocean adânc m-ai arunca.",
          "O, deznădejde, cât mai zaci în mine?",
          "De unde vii și cât mai vrei să stai?",
          "Aveam bucata mea de dulce rai",
          "Iar tu, geloasă, ai mușcat din mine...",
          "Ce știi tu, lume, despre tot și toate?",
          "Câte urzeli mai țeși, să prinzi în ele",
          "Ca-n pânză de păianjen cer și stele,",
          "Și urmele de viață și de moarte?",
          "Mai lasă-mi, lume, liniște și tihnă",
          "Măcar în ziua asta care vine",
          "Să mă desprind de mine și de tine,",
          "Că multe-am pătimit și vreau odihnă.",
          "De te-am rănit cu-a mea seninătate",
          "Mă iartă tu și uită tot de mine",
          "Eu te-am uitat deja și-mi este bine",
          "Un munte de tăcere ne desparte..."
        ]
      ]
    },
    {
      "title": "Departe...",
      "verses": [
        [
          "Știi, nu mai sunt un val învolburat",
          "Poate m-au nins ceva trăiri, tardiv,",
          "Văd azi că nu a fost adevărat",
          "Nimic din ce părea definitiv."
        ],
        [
          "Că te-am iubit sau nu, nu va conta,",
          "Că ai greșit sau nu, deloc nu-mi pasă,",
          "Era frumos să nu am ce ierta",
          "În viața mea tu nu mai ești acasă."
        ],
        [
          "Iar dacă, totuși, înțelegi ceva",
          "Să-ți vezi frumos de ale tale vise",
          "Mi-e bine să mă-ntorc la viața mea",
          "Departe de iubirile promise..."
        ]
      ]
    },
    {
      "title": "Întrebare",
      "verses": [
        [
          "Eu ți-am promis că prieteni vom rămâne",
          "Și n-o să recunosc că te-ndrăgesc",
          "E împotriva mea întreaga lume",
          "Deși iubirea e ceva firesc.",
          "Știi, te-am iertat de mult de orice vină,",
          "Te-mbrățișez în gânduri iar și iar",
          "Iar dacă așteptarea se termină",
          "Tu, totuși, mi-ai fost cel mai mare dar.",
          "De ți-am greșit chemându-te, mă iartă,",
          "În vise te mai strig chiar și acum",
          "Cu ochii-nchiși văd umbra ta la poartă,",
          "Iar pașii tăi mai sper să-mi iasă-n drum.",
          "O fi blestem sau binecuvântare?",
          "Iubirea asta-mi pare fără rost...",
          "Răspunde-mi la o ultimă-ntrebare:",
          "A fost adevărată sau n-a fost?"
        ]
      ]
    },
    {
      "title": "Vis la castel",
      "verses": [
        [
          "Într-un castel stau singură, în zori",
          "Visez sortitul meu venind spre casă",
          "Perdele peste vise mi se lasă",
          "Iar la fereastra mea miroase-a flori."
        ],
        [
          "În șemineu o flacără, arzând,",
          "Mesaje țese spre eternitate",
          "De dragoste, de dor, de libertate,",
          "De fiecare vers șoptit de gând."
        ],
        [
          "Dintr-un pahar de roșu vin gust fin",
          "Din când în când să-mi amăgesc destinul",
          "Îmi pare dulce cum e mierea vinul",
          "Oricât aș lua, paharul e tot plin."
        ],
        [
          "Sosește el. Ce cântec! Ce iubire!",
          "Ce ochi frumoși, ce zâmbet, ce blestem!",
          "În loc să îl alung, mereu îl chem",
          "Să-mi semene în suflet fericire."
        ],
        [
          "De-aș pierde tot, pe el nu vreau să-l uit",
          "Castelul de s-ar face mici fărâme,",
          "Iubindu-ne la margine de lume",
          "De sunt cu el, puțin îmi pare mult."
        ],
        [
          "Stau singură, în zori, cu așteptări,",
          "Visez sortitul meu intrând în casă",
          "Cortina peste vise mi se lasă",
          "Iar la fereastră-l văd, venind cu flori..."
        ]
      ]
    },
    {
      "title": "Inimă de foc",
      "verses": [
        [
          "În drumul meu am Întâlnit",
          "Preaminunate chipuri,",
          "O vreme mi-am închipuit",
          "Că-s prieteni buni, și am dorit,",
          "Să nu calc pe nisipuri."
        ],
        [
          "Apoi uitau și de salut,",
          "Aveau nemulţumirea",
          "Că n-a ieșit cum ei au vrut,",
          "Și multe chiar nu s-au putut,",
          "Dar asta este firea!"
        ],
        [
          "Au fost ca ei și vor mai fi",
          "Dar chiar nu mai contează,",
          "Eu am iubit și voi iubi,",
          "Aiurea nu voi suferi",
          "Cât mintea-mi este trează."
        ],
        [
          "Născută sunt să am noroc",
          "Și să îţi dau și ţie,",
          "Nimic nu poate ţine-n loc",
          "O inimă ce naște foc.",
          "E una la o mie!"
        ]
      ]
    },
    {
      "title": "Să nu-mi iei dragostea…",
      "verses": [
        [
          "Să nu-mi iei marea, să nu-mi iei",
          "Albastrul cer, nisipul verii,",
          "Tăcerea norilor și-a serii",
          "Sau liniștea din ochii mei."
        ],
        [
          "Mă-mbrac în valuri, ca-ntr-un joc,",
          "În dansul lor mă las iubită",
          "Iar clipa asta nesfârșită",
          "Mi-e cântec, viață și noroc."
        ],
        [
          "Alung un nor c-un simplu gând",
          "Gust armonii, îndrăgostită,",
          "E clipa asta infinită",
          "Iar marea-i chiar aici, cântând."
        ],
        [
          "Să nu-mi iei cerul, să nu-mi iei,",
          "Nici stelele, nici țărmul mării,",
          "Nici agoniile visării,",
          "Nici dragostea din ochii mei..."
        ]
      ]
    },
    {
      "title": "Bucurie",
      "verses": [
        [
          "Sunt omul cel mai fericit",
          "Cât am trăit am și iubit,",
          "Nu am urât, nu m-am temut,",
          "N-am câștigat, nici n-am pierdut."
        ],
        [
          "Sunt liniștit, sunt împlinit,",
          "Chiar și vrăjmașii i-am iubit,",
          "I-am înțeles, i-am cunoscut",
          "În scurtul timp ce l-am avut."
        ],
        [
          "Sunt omul ce nu vrea nimic",
          "Dar dăruiește ce-a primit,",
          "Un fir de iarbă de-aș avea",
          "De-l vreți, cu drag eu vi-l voi da."
        ],
        [
          "De m-ați blamat, să mă iertați,",
          "Vă rog frumos să mă uitați.",
          "De m-ați iubit, vă-mbrățișez,",
          "Adânc, în suflet, vă sculptez."
        ],
        [
          "Eu sunt ecoul unei vieți",
          "De dragoste și dimineți!",
          "Sunt omul cel mai fericit",
          "Am fost iubit și am iubit!"
        ]
      ]
    },
    {
      "title": "Of, inimioară",
      "verses": [
        [
          "Vindecă-te, inimă, fă-te flacără albastră,",
          "Fii un cântec, joacă-te, ca o pasăre măiastră,",
          "Nu te frânge, nu lăsa să te tulbure degeaba",
          "Pământeni nepricepuți frați cu teama și cu graba."
        ],
        [
          "Către ce aleargă toți? Unde și-au uitat măsura?",
          "Cine-i mână? Către ce? Sau la ce servește ura?",
          "Hai, zâmbește, inimă, fii grădină de iubire",
          "Fii speranță, fii curaj, fii chiar punctul de pornire."
        ],
        [
          "Satură-te, inimă, mii de doruri trec prin vene,",
          "Tu, izvor, te vindecă, soarbe-le cât mai ai vreme,",
          "Iar când crezi că obosești, mai găsește tu putere",
          "Înc-o dată să iubești, să renaști din mângâiere!"
        ]
      ]
    },
    {
      "title": "Mereu te voi iubi",
      "verses": [
        [
          "Să nu mai suferi.. E păcat",
          "Frumoșii ochi să plângă-ntr-una,",
          "Eu i-am iubit întotdeauna,",
          "I-am înțeles și i-am iertat."
        ],
        [
          "Să râzi aș vrea, să cânți, să uiți",
          "Că de iubire și de moarte",
          "Un pas infim ne mai desparte",
          "Iar noi pășim timid desculți."
        ],
        [
          "Să mă îmbrățișezi aș vrea",
          "Dar nu ca pe-un străin de rece,",
          "Ca pe un dor ce nu mai trece",
          "Să mă cuprinzi, frumoasa mea."
        ],
        [
          "Când toate astea vor păli,",
          "Tu nu uita, din rătăcire,",
          "Că plânsul tău a fost iubire",
          "Iar eu, mereu, te voi iubi..."
        ]
      ]
    },
    {
      "title": "Te-am iubit",
      "verses": [
        [
          "Eu n-am păreri de rău că te-am iubit",
          "Povestea noastră chiar a fost aleasă",
          "Când tu erai aprins, îndrăgostit,",
          "La tine-n brațe mă simțeam frumoasă."
        ],
        [
          "Se știe, noi nu ne-am promis ceva",
          "Din cele pământești, ca toți nebunii...",
          "Ne-am mulțumit cu ce-am putut fura",
          "Și nu ne-am sinchisit de gura lumii..."
        ],
        [
          "Te-am sărutat de mii și mii de ori",
          "În gând și-n fapt și-n orișice privire,",
          "Te-am adorat și te-am visat în zori",
          "Știind că tu-mi ești unica iubire."
        ],
        [
          "Să nu mă contrazici, nu are rost,",
          "O știi și tu mai bine decât mine...",
          "Cum tu mi-ai fost, cum ție eu ți-am fost",
          "Nu poate nimeni spune ,,n-a fost bine\"…"
        ],
        [
          "Plecarea ta, ciudată-n mod firesc,",
          "E de-o banalitate ce mă-ngheață...",
          "Probabil n-am să știu să mai iubesc",
          "Dar ce-am simțit mi-ajunge pentru-o viață!"
        ]
      ]
    },
    {
      "title": "Puterea prieteniei",
      "verses": [
        [
          "Când reușesc, te bucuri pentru mine,",
          "Dacă dau greș, tu faci să-mi fie bine,",
          "Mă protejezi, mă critici sau mă cerți",
          "Dar foarte des mă înțelegi, mă ierți."
        ],
        [
          "Știu că nu suntem de acord în toate,",
          "Nici privitor la viață, nici la moarte,",
          "Eu visătoare, tu, mai pământeană,",
          "Eu temătoare, tu fără de teamă."
        ],
        [
          "De bani nu-mi pasă, faima îmi displace,",
          "Plătesc pentru iubire cât nu face,",
          "Cei ce mi-s dragi sunt tot pe primul loc",
          "Iar pentru mine nu am timp deloc..."
        ],
        [
          "Tu, fascinantă, dulce, elegantă,",
          "Ai timp, ai bani, ai tot, ești importantă.",
          "Eu tot grăbită, dar surâzătoare",
          "Te fac să dai minutelor valoare."
        ],
        [
          "Mă bucur că te-am întâlnit pe tine,",
          "Aceea ce faci tot să-mi fie bine.",
          "Te voi purta în suflet cu credință,",
          "Copila mea, cea mai de preț ființă."
        ]
      ]
    },
    {
      "title": "Desmierdare",
      "verses": [
        [
          "Tu-mi ești eterna alinare,",
          "Eternul dor suav, culoare,",
          "Tu ești iubirea, absolutul,",
          "Tu ești sfârșitul și-nceputul."
        ],
        [
          "De când te-am întâlnit pe tine",
          "Învăț să retrăiesc cu mine,",
          "În zori ador să te desmierd,",
          "Îmbrățișându-te, mă pierd."
        ],
        [
          "Începe lumea cu noi doi",
          "Și se termină tot cu noi,",
          "În jur e totul trecător",
          "Schimbăm decor după decor."
        ],
        [
          "Tu-mi ești și dulce și amar,",
          "Iubire fără de hotar.",
          "Tu-mi ești cel mai frumos poem",
          "Chiar de te-alung, chiar de te chem.."
        ]
      ]
    },
    {
      "title": "Ce ne dorim?",
      "verses": [
        [
          "Să nu ceri ce nu există,",
          "Să n-aștepți ce nu-i al tău,",
          "Să n-alegi o soartă tristă...",
          "Ai să ai păreri de rău."
        ],
        [
          "Să iubești cu simplitate,",
          "Cu curaj, cu adevăr,",
          "Chiar de n-ai mereu dreptate,",
          "Chiar de nu ai ajutor."
        ],
        [
          "Echilibru? Cumpătare?",
          "Pasiune? Sărutări?",
          "Am ajuns la vârsta care",
          "Chiar așteaptă-mbrățișări..."
        ],
        [
          "Nu accept să pierdem vremea",
          "Nici a mea și nici a ta.",
          "Vreau răspunsul, nu problema!",
          "Cere-mi tot, și-l vei avea."
        ],
        [
          "Dar de vrei doar jumătate",
          "Din ce cred că am de dat",
          "Voi alege libertate,",
          "Mulțumesc c-ai întrebat!"
        ]
      ]
    },
    {
      "title": "Trăiește",
      "verses": [
        [
          "Ce-i fericirea? Un surâs,",
          "Un cântec care te surprinde,",
          "O flacără ce se aprinde",
          "Sau un cuvânt ușor de spus."
        ],
        [
          "Ce-i împlinirea? Strop de vin",
          "Din care adevăruri simple",
          "Se dezvelesc la noi în minte.",
          "S-o cauți, poate fi un chin."
        ],
        [
          "Ea e sau nu e, așteptarea",
          "Acelei fericiri depline",
          "Te poate duce către bine",
          "Sau îți aduce disperarea."
        ],
        [
          "Trăiește, dar, a ta viață,",
          "Te bucură și te uimește,",
          "Acceptă, iartă și iubește",
          "Și-așteaptă orice dimineață."
        ],
        [
          "Iar de vei crede-n fericire",
          "O vei găsi în toți și-n tine,",
          "Tot ce oferi spre tine vine",
          "Când viața ta va fi iubire!"
        ]
      ]
    },
    {
      "title": "Sentimente",
      "verses": [
        [
          "Să știi că te iubesc, dar n-o să-ți spun",
          "Nici față-n față, nici pe alte căi,",
          "Vreau să mă uiți, începe chiar acum,",
          "Îmi va fi dor mereu de ochii tăi.",
          "Prefă-te cât vrei tu că simți banal",
          "Eu te cunosc, minciuna nu o cumpăr,",
          "Nici eu nu sunt vreun fel de ideal",
          "Dar setea mea cu tine nu-mi astâmpăr."
        ],
        [
          "Da, uită-mă de parcă nici n-am fost",
          "În preajma ta ca umbră călătoare,",
          "Ți-aș povesti deși nu are rost",
          "Atâtea amintiri nemuritoare.",
          "Să știi că te doresc ca un nebun",
          "Ce nu mai are de pierdut nimica,",
          "Numai iubirii mele mă supun",
          "Căci nu cunosc durerea și nici frica."
        ],
        [
          "Dar n-o să-ți scriu și nici n-am să te sun,",
          "Până acum trăiam din așteptare...",
          "Voi ști piesă cu piesă să m-adun",
          "Din mult prea multe semne de-ntrebare...",
          "Tu să rămâi frumoasă, draga mea,",
          "Cu inima de piatră dar senină,",
          "Eu, de departe, te voi venera",
          "Și te voi absolvi de orice vină..."
        ]
      ]
    },
    {
      "title": "Două flăcări",
      "verses": [
        [
          "Noi suntem două jumătăți de fruct,",
          "Tu, partea luminoasă, gălbioară,",
          "Eu sunt cealaltă parte, roșioară,",
          "Unite pe vecie-ntr-un sărut."
        ],
        [
          "Noi suntem două spice pe un fir",
          "De grâu de aur dintr-o holdă mare,",
          "Noi suntem simple valuri dintr-o mare",
          "Scăldată-n prag de seară de zefir."
        ],
        [
          "Noi suntem două flăcări dintr-un vis,",
          "Sau două părți de suflet împletite",
          "În dansul unei melodii, iubite,",
          "Noi suntem tot ce sincer ne-am promis."
        ],
        [
          "Așa vom fi mereu, noi amândoi,",
          "Mai tineri, mai avizi de o trăire",
          "Ce alții ar numi-o doar iubire,",
          "Da-i dragoste, când este despre noi..."
        ]
      ]
    },
    {
      "title": "Epistolă prea târzie",
      "verses": [
        [
          "Faleze cu nisipuri mișcătoare",
          "Spălate trist de valuri reci, sărate,",
          "Nimic n-alegem, pierdem tot și toate",
          "Când vine vremea să plecăm spre soare."
        ],
        [
          "Dac-am iubit poate-am contat o vreme,",
          "De-am fost iubiți am zguduit o lume",
          "Dar după noi rămâne doar un nume",
          "Pe care nimeni n-o să ne mai cheme."
        ],
        [
          "Dac-am greșit, erorile se uită,",
          "Contează numai pacea, mângâierea,",
          "Iar după noi rămâne doar tăcerea,",
          "Plecarea-n rai e tot un fel de nuntă."
        ],
        [
          "Un început e, iată, tot sfârșitul",
          "O liniște, un țărm sărat de mare",
          "Te-mbrățișez și plâng a ta plecare...",
          "Apusul tău să-ți fie răsăritul..."
        ]
      ]
    },
    {
      "title": "Noi",
      "verses": [
        [
          "Noi suntem două jumătăți ale aceluiași refren,",
          "Ne regăsim prin timp iubind, trăind într-un prezent etern...",
          "Ne mulțumim cu mai nimic, dar împletim același gând",
          "Tu - fără vârstă, eu - copil, tu - un sărut, eu - un cuvânt."
        ],
        [
          "Noi suntem banca de sub tei pe care-ndrăgostiții râd",
          "Noi suntem noi, noi suntem ei, cu tot ce văd, cu tot ce-aud,",
          "Iar anii noștri fericiți sunt pași pe calea spre apus",
          "Noi împreună înflorim, țesând iubirea pe ascuns."
        ],
        [
          "Secretul nostru e un dor atât de cald și-adevărat",
          "Un dor ce fiecare om și l-a dorit și căutat...",
          "Noi suntem două jumătăți ale aceleiași trăiri",
          "Iar când prezentul va muri, ne vom hrăni cu amintiri."
        ],
        [
          "Dar pân-atunci să fim nebuni de parcă lumea s-ar sfârși",
          "De parcă soarele pe cer doar pentru noi ar răsări,",
          "Eu să îți fiu, și tu să-mi fii tot sensul vieții infinit",
          "Să-mi sorbi sărutul, însetat, să nu te saturi de iubit..."
        ]
      ]
    },
    {
      "title": "Vioara ta",
      "verses": [
        [
          "Când mi-ai promis că vom visa",
          "Îmbrățișați, același vis",
          "Eu am crezut în vorba ta,",
          "Poemul dragostei l-am scris.",
          "Veneai de peste mări și țări",
          "Să-mi cânți de dor și împliniri,",
          "Mi s-au deschis atâtea zări",
          "De amintiri și de iubiri...",
          "Vioara ta am fost chiar eu,",
          "Mă alintai, mă legănai,",
          "Un cântec drag pe trupul meu,",
          "Timid, cu buzele sculptai.",
          "Vibrez și-acum când mi-amintesc",
          "De șoapta ta de-ndrăgostit,",
          "Probabil încă te iubesc",
          "De parcă nu m-ai fi rănit.",
          "Te-aș aștepta, dacă aș ști",
          "Că ți-a păsat un strop măcar,",
          "Întreg pământul, de nu vii,",
          "Se învârtește în zadar...",
          "În mintea mea surâsul tău",
          "Va fi un far aprins mereu,",
          "Tu nu uita, al tău ecou",
          "Răsună drag în gândul meu..."
        ]
      ]
    },
    {
      "title": "Ascult cu inima",
      "verses": [
        [
          "Eu știu că mă iubești, dar când mi-o spui",
          "Mă-ntorci spre tine dintr-o altă lume,",
          "Repetă-mi, dragul meu, te rog, mai spune",
          "Așa cum nu ai zis-o nimănui...",
          "Ascult cu inima, întineresc,",
          "Ascult cu mintea, intuiesc tot sensul",
          "Iubirea ta-mi inundă universul,",
          "Cu tine mă-mplinesc și înfloresc.",
          "Eu știu că mă iubești, ușor se țese",
          "O confirmare-n fiecare clipă",
          "Te plac, mă placi, iar ziua se-nfiripă",
          "În moduri doar de noi doi înțelese.",
          "Aș vrea să te cuprind, să te alint",
          "Dar nu vreau să te chem, vreau tu să vii",
          "Oricât de complicat sau greu ți-ar fi,",
          "Hai, minte-mă cât vrei...și eu te mint..."
        ]
      ]
    },
    {
      "title": "Frumusețea din noi",
      "verses": [
        [
          "Atât de mult frumos e-n noi...",
          "De-am ști să fim mereu curați,",
          "De-am ști să fim copii, sau frați,",
          "De-am ști...n-ar fi nicicând război..."
        ],
        [
          "Atâta dragoste avem...",
          "De-am fi cuminți, de-am ști iubi,",
          "De-am fi mai buni...n-am suferi...",
          "Ne-am mulțumi cu cât avem..."
        ],
        [
          "Sunt mulți mai triști, mai reci, mai goi,",
          "Să-i ajutăm, să-i bucurăm,",
          "Pâine și sare să le dăm...",
          "E-atât de mult frumos în noi..."
        ]
      ]
    },
    {
      "title": "Mi-e sete",
      "verses": [
        [
          "Tu, dragostea mea fără tihnă,",
          "În ce orizonturi te-ai dus?",
          "Ce vorbe puteai să fi spus,",
          "Tu, dragostea mea fără vină...",
          "Când pleci, cum va fi răsărit?",
          "Cu ce-am să te-aduc lângă mine?",
          "De ce să respir fără tine?",
          "Cu tine trăiesc în sfârșit...",
          "Îmi ard pe sub tâmple refrene",
          "Din doruri ascunse, timide,",
          "Iubirea la doi se divide",
          "În feluri ce știu doar să cheme.",
          "Tu, dragul meu dor fără nume,",
          "Ai locul în sângele meu",
          "Mi-e sete de tine mereu,",
          "Tu, unicul meu drum spre lume..."
        ]
      ]
    },
    {
      "title": "Mi-e dragoste",
      "verses": [
        [
          "Mi-e dor și mi-e dragoste, ca la-nceput",
          "Se-ntind depărtări între tine și mine",
          "Le-am șterge din inimă cu un sărut",
          "De tine, iubite, am venele pline."
        ],
        [
          "Tu, roșie rană în gândul meu viu,",
          "Tu, astru al zilei ce-aștept să răsară,",
          "Eu, doar o părere de care nu știu",
          "Cât poate să tacă, cât poate să doară..."
        ],
        [
          "Conduc în viteză pe străzi, fără rost",
          "Pe margini de drumuri rămâne pădurea,",
          "Trec anii iar noi nu mai suntem ce-am fost",
          "De doruri ne-am plâns inutil și aiurea."
        ],
        [
          "Cum pot să mai spun? Să mă rog să răspunzi",
          "Chemării de taină, de vis, de iubire?",
          "Tu, dragostea mea, cât mai poți să te-ascunzi",
          "De tine, de mine și de fericire?"
        ]
      ]
    },
    {
      "title": "Unicul tratament - iubirea!",
      "verses": [
        [
          "Cui să-i mai pese azi de sentimente",
          "Când ne-am pus ziduri între noi și măști?",
          "Când suntem despărțiți de continente,",
          "De granițe, de frică și de proști."
        ],
        [
          "Vezi, fiecare joacă pentru sine",
          "Iar cel ce n-a știut ce-i aia ură",
          "S-a săturat să facă numai bine",
          "Acelora ce-l ceartă și-l înjură."
        ],
        [
          "Acel ce n-a iubit nicicând nu știe",
          "Să-și oglindească soarele în suflet",
          "Oricât ar vrea el nu va ști să fie",
          "Mai mult decât o umbră peste zâmbet."
        ],
        [
          "El nu va săruta o mână-ntinsă",
          "Nici nu va ști cuiva să-i mulțumească",
          "Când noaptea va cădea pe fruntea-i ninsă",
          "Se va văita de zdroaba omenească."
        ],
        [
          "Deasupra tuturora, o iertare,",
          "O ploaie rece n-ar strica să vină",
          "Să poată șterge tot ce ne mai doare",
          "Și să reverse peste noi lumină."
        ],
        [
          "Să ne aducă-n inimi și-n privire",
          "Găsită prin cotloanele din minte",
          "O veche taină ce-o numim IUBIRE,",
          "Să poată totul fi ca înainte..."
        ]
      ]
    },
    {
      "title": "Recunoaște…",
      "verses": [
        [
          "Din mătasea gândurilor tale",
          "M-aș clădi ca apă curgătoare,",
          "Recunoaște că ți-e dor de noi",
          "Să clădim un ideal în doi."
        ],
        [
          "Să-ți surprind un zâmbet c-un sărut",
          "Să se șteargă urma de trecut,",
          "Să-ți șoptesc un cântec interzis",
          "Ce cuprinde tot ce-aveam de zis."
        ],
        [
          "Fără îndoială, ai să-mi ceri",
          "Tot ce am de dat, la fel ca ieri,",
          "Ca-ntr-un ritual, te-aleg din nou",
          "Să-mi fii dragoste, să-mi fii ecou."
        ],
        [
          "Ai să vii și fără să te chem,",
          "Am să te-nțeleg ca pe-un poem",
          "Dacă cerul ne-ar mai da un timp",
          "Noaptea va dura un anotimp."
        ],
        [
          "Recunoaște că ți-e dor de noi",
          "Hai, găsește drumul înapoi,",
          "Iartă tot și simte infinit",
          "Mai avem timp doar pentru iubit."
        ]
      ]
    },
    {
      "title": "Hai…",
      "verses": [
        [
          "Hai să mințim că am găsit iubirea,",
          "Că ție-ți pasă cum îmi pasă mie",
          "Că nu ni-s inimile de hârtie",
          "Că am aflat deja ce-i fericirea!",
          "Hai să ne facem că zâmbim deodată,",
          "Că tu și eu suntem același suflet,",
          "Că nu există-n lume un alt zâmbet,",
          "Nici alt băiat si nicio altă fată."
        ],
        [
          "Pământul se învârte ca nebunul",
          "Iar noi, în miezul lui, trăim iubirea",
          "Să contrazicem astrele și firea",
          "Simțind în loc de doi, ce simte unul.",
          "Hai să mințim că nu vom muri singuri,",
          "Că nu ne vom trăda în mii de feluri",
          "Că fi-vom mereu tineri, fără țeluri,",
          "Ambiții, doruri, vise, anotimpuri."
        ],
        [
          "Hai să mimăm că noi vom schimba totul",
          "Iubindu-ne cum nimeni nu mai știe,",
          "Să ne scăldăm în mări de armonie,",
          "Fără ca nimeni să ne țină contul.",
          "Să ne șoptim că nu există sensuri,",
          "Nici moarte, nici iubire, nici greșeală",
          "Trăind într-o minciună generală",
          "Să căutăm tot alte înțelesuri."
        ],
        [
          "Și-apoi, pe cea din urmă-mbrățișare",
          "Să cadă ploaie de uitare lină",
          "În suflete să fie doar lumină,",
          "Iubirea să se schimbe în iertare.",
          "Să minți e rău, dar să te minți cum este?",
          "Vă spun, e mult mai rău decât se crede",
          "Când vrei prea mult ceva, prea mult vei pierde,",
          "Dar toți păstrăm doar propria poveste..."
        ]
      ]
    },
    {
      "title": "În labirint",
      "verses": [
        [
          "Prizonieri într-o lume absurdă",
          "Consumăm mii de vieți în secundă.",
          "Ne e ruga-n zadar tânguire,",
          "Ne e focul amar-amăgire.",
          "Ne-am pierdut undeva-n labirintul",
          "Unde nu mai vedem răsăritul,",
          "Nu mai știm ce valori ne ridică",
          "Într-o lume meschină și mică.",
          "Ne-nvârtim într-un cerc, insistent,",
          "Ne certăm și rănim consecvent,",
          "Renunțăm la lumină și pace",
          "Pentru-a face prostii și-a desface.",
          "Cât avem încă dragoste-n noi",
          "Să-ncetăm să privim înapoi,",
          "Să ieșim din absurd prin voință,",
          "Lumea iar s-o clădim, cu credință!",
          "Renunț la luptă și la încercări",
          "Amurgul s-a ales de așteptare",
          "Minutul nu mai arde, nu mai doare",
          "Iar lacrimile nu mai au culori.",
          "Tu nu mai știi de noi, te-ai risipit",
          "În zări îndepărtate, fără soare,",
          "Ai rătăcit prin lumi amăgitoare,",
          "Ai preferat să uiți că te-am iubit.",
          "Mai pierzi, mai crezi, mai cauți alinări",
          "Alegi greșit, dar tu ai fost alesul",
          "Iubirile își pierd tot înțelesul",
          "Când ne despart atâtea întrebări.",
          "Te voi iubi mereu, iertându-ți tot,",
          "Probabil ne vom revedea vreodată",
          "Eu, marea ta prea des învolburată,",
          "Tu, cel mai singuratic țărm din port..."
        ]
      ]
    },
    {
      "title": "Încă o sete",
      "verses": [
        [
          "De dragul tău mereu voi înflori",
          "Petală cu petală să îmi fie",
          "Orice secundă numai bucurie",
          "Așa cum numai noi ne știm iubi."
        ],
        [
          "Din dragoste să mai sorbim un strop",
          "Iar setea să devină mai adâncă,",
          "Să ne zidim un templu într-o stâncă",
          "Iubirii fără timp și fără scop."
        ],
        [
          "Mi-e roșu dorul, ca un foc aprins",
          "Din drag am să clădesc vulcani de vise",
          "Îmbrățișări și cântece nescrise",
          "Ce încă nici cu gândul n-am atins."
        ],
        [
          "Tot ce mi-ai fost îmi ești, mai mult de-atât,",
          "Mereu vom fi aceeași tinerețe",
          "Iubesc cu tine clipa de tandrețe",
          "Dar și tăcerile unui cuvânt."
        ],
        [
          "De dragul tău mereu voi înflori",
          "Petală cu petală să îmi fie",
          "Orice secundă dulce bucurie",
          "Așa cum numai noi ne știm iubi!"
        ]
      ]
    },
    {
      "title": "Parfum de toamnă",
      "verses": [
        [
          "Ai să vii curând la mine, dragoste mult așteptată",
          "Strâng petale colorate cu parfumuri visătoare",
          "Șoapte dragi adun și lacrimi, mângâieri și lumea toată",
          "Pentru tine, cu iubire, cântec drag de sărbătoare.",
          "Încântată de venirea unei toamne prietenoase",
          "Cu duminici inedite și cu nopți îmbietoare",
          "Scot afară, la lumină, toate visele frumoase",
          "Împletindu-le, cunună, să le schimb pe-o sărutare!"
        ]
      ]
    },
    {
      "title": "Iubind ne vom salva",
      "verses": [
        [
          "Dac-am crezut vreodată în iubire",
          "Sau ne-am hrănit cu sete de-adevăr",
          "A fost un pas în plus spre nemurire",
          "Sau zece înapoi, de prea mult dor?",
          "Când nimănui nu-i pasă de nimica",
          "Ne zbatem reuşind tot mai puțin,",
          "Să desființăm în orice suflet frica",
          "De-a pierde trist al cerului senin...",
          "E gol paharul binelui din suflet",
          "Cu răutăți forțate l-am strivit,",
          "Cu greu, mai acceptăm în noi un zâmbet",
          "Cu greu mai ştim ce este de iubit.",
          "Pe lumea noastră se ridică umbre",
          "Ce-ntunecă luminile din noi",
          "Adesea reuşind uşor să strâmbe",
          "Oglinda-n care ne vedem eroi.",
          "Chiar ne ştiam frumoşi şi drepți şi tineri!",
          "Alții ne văd cum cerem ajutor",
          "Când orice luni devine doar o vineri",
          "Stă viața aşteptând la semafor...",
          "Dac-am crezut vreodată în iubire",
          "Jertfindu-ne prosteşte pentru ea",
          "Ne-am luat biletul către fericire",
          "Iubind și doar iubind ne vom salva..."
        ]
      ]
    },
    {
      "title": "Dor nevindecat",
      "verses": [
        [
          "Știi, dragul meu, m-am tot jucat cu mine însămi pentru noi,",
          "Adeseori m-am întrebat: de ce mor visele în doi,",
          "De ce zăpezile ascund atâtea flori, ca un mormânt?",
          "De ce-nviem de sărbători când ne trezim cu rugi în gând?"
        ],
        [
          "Știi, visul meu, cât te-am chemat și câte așteptări am plâns?",
          "Adeseori te-am alungat, apoi în brațe iar te-am strâns...",
          "Tu mi-ai cântat și descântat, ai râs și iar te-ai depărtat,",
          "Eu te-am iubit și te-am iertat, greșelile s-au repetat..."
        ],
        [
          "Știi, viața mea, cât îmi doresc să pot cu tine să mai sper?",
          "Să vii, un cântec să-ți șoptesc, din bucățica mea de cer...",
          "Să-mi povestești ceva ciudat din lumea ta de-nsingurat",
          "Iar eu să te iubesc curat, pe tine, dor nevindecat..."
        ]
      ]
    },
    {
      "title": "Un ultim ceas",
      "verses": [
        [
          "De te-ar ajunge plânsul meu din noapte",
          "De te-ar durea cum simt eu pentru tine",
          "N-ai mai primi la tine-n vise șoapte",
          "N-ai mai dori o clipă fără mine."
        ],
        [
          "De-ai crede dorurile mele surde,",
          "Ți-ar fierbe inima ca o văpaie,",
          "Tu știi, un suflet mult poate ascunde",
          "Cum se îngroapă umbre prin odaie."
        ],
        [
          "Dar ce știi tu? Habar să n-ai de toate!",
          "Nesimțitor și rece ca o stâncă!",
          "Te voi iubi și dincolo de moarte...",
          "Iar nepăsarea ta spre ea m-aruncă..."
        ],
        [
          "Salvează-mă, sunt val lipsit de mare,",
          "Sunt munte fără bază, fără vârfuri",
          "Câmpie vastă și neroditoare",
          "Sunt fără tine fără începuturi."
        ],
        [
          "Ajută-mă să recâștig din mine,",
          "Să uit, să iert, să cred în fericire,",
          "Permite unui dor să ne aline",
          "Un ultim ceas de taină, de iubire..."
        ]
      ]
    },
    {
      "title": "Iubirea e speranță",
      "verses": [
        [
          "Prieten drag, îți scriu, m-am tulburat",
          "De gânduri, dar am sufletul curat.",
          "Presimt că voi trăi ceva măreț",
          "Că voi avea ceva ce n-are preț."
        ],
        [
          "Aştept să se-nfiripe-acel ceva",
          "Ce pentru mine lumea ar schimba.",
          "E vorba de un nou fel de-a iubi,",
          "De a trăi prin ce poți dărui."
        ],
        [
          "Voi înțelege altfel, voi spera,",
          "Voi crede-n bine, nu voi renunța.",
          "Uşi se închid? Mai sunt destule, vezi?",
          "De fapt câştigi chiar şi atunci când pierzi!"
        ],
        [
          "Să-ți fii aproape ție, dar şi lor",
          "Că lumea nu-i a ta, e-a tuturor.",
          "Prieten drag, la tine mă gândesc,",
          "Mi-e viața tulburată şi iubesc..."
        ]
      ]
    },
    {
      "title": "Nopți și tăceri",
      "verses": [
        [
          "Mi-e noaptea o durere, sunt prea multe dureri",
          "Atâtea nopți de gheață, de doruri, de iubire,",
          "De așteptări, de teamă, de iarnă, de tăceri,",
          "De clipe numărate ce cheamă fericire."
        ],
        [
          "Mi-e inima un munte în care stă săpat",
          "Cuvântul drag ,,speranță\" cu litere-ndrăznețe",
          "Încercănați mi-s ochii de-atâta așteptat",
          "Iar mintea-mi joacă feste cu gânduri prea răzlețe."
        ],
        [
          "Ce lungă-i noaptea asta, pe tâmple argintii",
          "Se lasă rouă rece, de parcă cerul plânge,",
          "Vezi, trece trenul vieții, când eu aștept să vii",
          "Iar tu te plângi că timpul prin vene ți se scurge."
        ],
        [
          "Nu e iubire asta, prea mult te-am căutat",
          "Iar tu îți vezi de viață, orb, surd și fără vină",
          "Mi-e noaptea o durere, iar cerul înstelat",
          "Îmi toarnă somn pe gene, tăcerea mă alină..."
        ]
      ]
    },
    {
      "title": "Acasă",
      "verses": [
        [
          "Îmi place cu tine, e bine acasă",
          "Miroase a flori și a liniște-n noi",
          "În supă un morcov culoarea își lasă",
          "Iar vinu-n pahare se-mparte la doi."
        ],
        [
          "Tu știrile toate le știi ca pe apă",
          "Eu caut în cărți un răspuns la ceva",
          "În camera noastră e greu să încapă",
          "Aceleași obiecte, da-i bine și-așa."
        ],
        [
          "Stai bine cu timpul, stau bine cu scrisul,",
          "Cu tine m-amestec să bem o cafea",
          "Mai dulce mi-e fapta, mai dulce ți-e zisul",
          "Rămâi înc-o viață și nu te schimba."
        ],
        [
          "Rochița mea albă e cât o batistă",
          "Iar eu pentru tine în ea înfloresc",
          "Cu tine nici ziua nici noaptea nu-i tristă",
          "Poem infinit de iubire-ți șoptesc."
        ],
        [
          "Mi-e bine cu tine, îmi place acasă,",
          "De dragostea ta ca de vin m-amețesc",
          "E noapte, copiii în pace ne lasă,",
          "Iar eu, dragul meu, te iubesc, te iubesc…"
        ]
      ]
    },
    {
      "title": "Nu ne grăbim",
      "verses": [
        [
          "Iubește-mă. Nu ne grăbim.",
          "E ceasul o măsură rece",
          "Ce judecă timpul ce trece",
          "În timp ce noi luptăm să fim."
        ],
        [
          "Așteaptă-mă. Sunt în vâltoare",
          "Cascade-n jurul meu dansează",
          "Lumini în apa lor pictează",
          "Povești ce sunt nemuritoare."
        ],
        [
          "Alintă-mă. M-am risipit",
          "În multe crezuri fără țeluri,",
          "M-am răscolit în mii de feluri",
          "În loc să am timp de trăit."
        ],
        [
          "Ascultă-mă. Nu ne grăbim...",
          "Am timp să fiu izvor de vise",
          "Din poeziile nescrise,",
          "Să te iubesc...să ne iubim.."
        ]
      ]
    },
    {
      "title": "Poveste",
      "verses": [
        [
          "Ce mult aș vrea să te iubesc din nou",
          "Să sper, să-mi fie gândul doar la tine,",
          "Îmbătrânesc și nu-mi mai pare rău",
          "C-am renunțat la viață și la mine."
        ],
        [
          "Te-aș săruta și-apoi m-aș cuibări",
          "La tine-n brațe preț de o poveste,",
          "Și te-aș iubi și iarăși te-aș iubi",
          "Șoptindu-ți tot ce n-ai știut că este."
        ],
        [
          "Mirosul tău de flori și suflet bun",
          "L-aș imprima cămășii ce mă-mbracă,",
          "Ne-am despărți fără ca eu să-ți spun",
          "Că mi-ai plăcut cum nimeni n-o să-mi placă."
        ],
        [
          "Te las să pleci, tu lasă-mă uitat",
          "În viața ce-am ales-o fără tine",
          "Iubirea noastră nu a fost păcat",
          "Dar soarta, uite, n-a ținut cu mine..."
        ],
        [
          "Ce mult aș vrea să te iubesc din nou",
          "Să sper, să-mi fie gândul doar la tine,",
          "Îmbătrânesc, și nu-mi mai pare rău",
          "C-am renunțat la viață și la mine..."
        ]
      ]
    },
    {
      "title": "Toamnă cu gust și culoare",
      "verses": [
        [
          "Cu tine-n gând e toamna mai frumoasă",
          "Iar zorii zilei au culori mai vii,",
          "Tu guști din ele și te faci că știi",
          "Ce ploi vor mai veni, dar nu ne pasă."
        ],
        [
          "Îmbrățișați, nu pierdem o clipită",
          "Din sărbătoarea zilei ce-o trăim",
          "Noi numai împreună construim",
          "Felia de destin frumos trăită."
        ],
        [
          "Tu mă cuprinzi, eu te sărut ușor",
          "Sorbind lumina dragostei de tine",
          "Atât de simplu e să fie bine",
          "Când dorul întâlnește-același dor..."
        ],
        [
          "Cu tine-n gând e toamna mai frumoasă",
          "Iar zorii zilei au culori mai vii",
          "Tu guști din ele, știi că orice-ar fi",
          "Ești așteptat cu drag mereu acasă!"
        ]
      ]
    },
    {
      "title": "Fii grădina mea",
      "verses": [
        [
          "Am un buchet de dragoste de dat,",
          "Chiar ție, chiar de nu știi cum e jocul",
          "Să știi că soarta ne-a ales norocul",
          "Atât de simplu, sincer și curat."
        ],
        [
          "Zâmbetul tău mă face să trăiesc",
          "Plină de flori mi-e casa, o grădină,",
          "Un cântec derulează în surdină",
          "În timp ce eu știu doar să te iubesc."
        ],
        [
          "Fii viața mea mereu, iubirea mea,",
          "Iar zorii dimineții ne găsească",
          "În armonia cea mai pământească",
          "Pe care am putea-o noi avea."
        ],
        [
          "Am un buchet de dragoste de dat",
          "Odată cu promisiunea vie",
          "Că tot ce-a fost mai poate să mai fie",
          "Mai simplu, sincer și adevărat!"
        ]
      ]
    },
    {
      "title": "Să respirăm împreună",
      "verses": [
        [
          "Tu mă înveți în fiecare zi",
          "De viață, de răbdare, de iubire",
          "Eu uit tot ce mă-nveți, ca iar să vii",
          "Să ne-ntâlnim la margine de fire."
        ],
        [
          "Eu nu-ți făgăduiesc nimic, nimic,",
          "Dar tu știi bine, cu tăceri senine",
          "Când vei veni te voi salva un pic",
          "De lumea toată, poate și de tine."
        ],
        [
          "Ne vom hrăni cu pâine și cu vin,",
          "Vom respira vocale și consoane",
          "Ne va părea prea mult ce e puțin",
          "Iar clipele le vom păstra, icoane."
        ],
        [
          "Ne vom juca ca două spice-n vânt",
          "Ce se-mpletesc pe câmp într-o iubire",
          "Vom crede-n Dumnezeu și în cuvânt,",
          "În dimineți, în flori, în fericire."
        ],
        [
          "Și până voi rosti că TE IUBESC",
          "Deja se face toamnă-n calendare",
          "Când clopotele sună, amintesc",
          "Mai e puțin și vom cădea-n uitare."
        ],
        [
          "Învață-mă în fiecare zi",
          "De viață, de furtună, de iubire,",
          "Să uit ce mă înveți și iar să vii",
          "Să ne iubim la margine de fire..."
        ]
      ]
    },
    {
      "title": "Scrisoare de bun rămas",
      "verses": [
        [
          "Te pot ierta, dar nu mă iert",
          "Că m-am uitat când te-am iubit,",
          "Te pot ierta, dar nu mă iert",
          "De așteptări la nesfârșit."
        ],
        [
          "Am împlinit dorința ta",
          "Călcând pe multe dimineți",
          "Ți-am pus în palmă viața mea",
          "Dar nu aveam mai multe vieți."
        ],
        [
          "Tu nu veneai, eu nu plecam",
          "De dragul tău m-am risipit",
          "De mine însămi mă temeam",
          "Dorind să nu te fi iubit."
        ],
        [
          "Te pot ierta dar nu mă iert",
          "Că n-am știut să mă feresc",
          "Te pot ierta, dar nu mă iert,",
          "Că am ales să te iubesc!"
        ]
      ]
    },
    {
      "title": "Nopți albe",
      "verses": [
        [
          "Mi-e inima aspră și lacrima rece",
          "De tine nu știu și speranțele pier",
          "Iar brațele mele se-ntind către cer",
          "Eu caut lumina dar dau doar de ger",
          "N-am timp, nici răbdare, iar toamna mea trece..."
        ],
        [
          "Prin nopțile albe te caut, iubire,",
          "În suflet la mine să-ți dau adăpost",
          "Să cred în noi doi, să mai fie ce-a fost",
          "Cu greu între noi mai răsare vreun rost",
          "Nu știu sau nu pot să găsesc împlinire..."
        ],
        [
          "De tine nu știu și mă pierd așteptând",
          "Cu brațele-ntinse spre ce nu mai vine",
          "Sunt doar o fântână secată de tine",
          "La toamna uitării mai pot să se-nchine",
          "Azi ochii mei triști, lăcrimând și cântând..."
        ]
      ]
    },
    {
      "title": "Evoluție",
      "verses": [
        [
          "De azi voi învăța cum să spun NU",
          "Mă voi lupta cu toți, chiar și cu mine,",
          "De azi mă pierd de lume și de tine,",
          "De azi voi fi așa cum ești și tu."
        ],
        [
          "Voi trece limpede pe lângă ape,",
          "Voi fi de piatră ca să nu mai simt,",
          "Voi ști să uit, să iert și chiar să mint,",
          "Să fiu departe chiar de sunt aproape."
        ],
        [
          "Am să aleg să nu mai am dureri,",
          "Voi crede doar în ce-mi convine mie",
          "Voi fi, atât, o inimă pustie",
          "În care cântă surd numai tăceri."
        ],
        [
          "De azi voi fi un cerc ce s-a închis",
          "Iar tu, ce-mi pasă? Treaba ta să fie.",
          "Vezi, tu vei fi doar unul dintr-o mie",
          "Care-a trădat cel de pe urmă vis."
        ],
        [
          "De azi, iubitul meu, n-am să mai fiu",
          "În gândul tău măcar pentru o vreme...",
          "O altă dragoste o să te cheme...",
          "Eu mă dezleg de tine... Mi-e târziu..."
        ]
      ]
    },
    {
      "title": "Ești șansa mea",
      "verses": [
        [
          "Primește-mă în gândurile tale",
          "Cu dor, cu sete si cu adevăr,",
          "Alintă-mă și pune-mi flori în păr",
          "Povestea noastră nu e oarecare."
        ],
        [
          "Ascultă-mi glasul lin cântând iubirea",
          "Primește sărutările târzii",
          "Cum numai tu să mi te bucuri știi,",
          "Cum numai tu îmi dărui fericirea."
        ],
        [
          "Te știu și te cunosc, ești ca și mine",
          "Un visător, un gând, un vers nescris,",
          "Tu ești iubirea cea de nedescris,",
          "Ești singura mea șansă de mai bine."
        ]
      ]
    },
    {
      "title": "Ideal",
      "verses": [
        [
          "Aş vrea să schimb Nimicul în Ceva",
          "Ce n-ai, să poți (dacă doreşti) avea,",
          "Ce dai - să vină triplu înapoi,",
          "În oameni simpli vreau să văd eroi."
        ],
        [
          "Vreau lumea mea să fie adevăr,",
          "Lumina mea s-ajungă tuturor,",
          "Vreau cu iubire cerul să-l deschid,",
          "Spre tine să nu fie niciun zid."
        ],
        [
          "Din setea mea de bine vreau să-ți dau,",
          "Din dorul tău de mine vreau să beau,",
          "Din dragostea de soare m-am născut",
          "Să mă închin la fiece cuvânt."
        ],
        [
          "Nu caut faimă, laude, averi,",
          "Mă regăsesc mai bine în tăceri",
          "Aş vrea să schimb Nimicul în Ceva",
          "Să aibă înțeles viața mea…"
        ]
      ]
    },
    {
      "title": "Radiografia zilei",
      "verses": [
        [
          "Ce timpuri nebune se-anunță că vin?",
          "Săpată în suflet, ascunsă stă teama",
          "Cu ruga fierbinte, de dor plânge mama,",
          "De vremuri ciudate de lipsuri și chin!",
          "Pe străzi pustiite văd umbre trecând",
          "Cu frici furibunde sub măști colorate,",
          "Cu glasuri pierdute și dezinfectate,",
          "Orașul întreg parcă-l simt tremurând."
        ],
        [
          "În ziduri ni-i viața și simplu trăim",
          "Mușcând izolarea din creierul nostru",
          "Ne-am pus libertatea în lanț și căpăstru,",
          "Ne pierdem speranța în tot ce iubim.",
          "Mai cade-o zăpadă în zi de April",
          "Înghețul din suflet s-a-ntins și afară,",
          "Încearcă-ne, Doamne, dar fără ocară,",
          "Și lasă copilul din suflet copil."
        ],
        [
          "Nu-i vremea plecării, e mult prea curând,",
          "Destul sacrificiu, destule-ncercări!",
          "Te-ntorci, dragă frate, din nu știu ce zări,",
          "Te-am vrut lângă mine, mă bucur plângând.",
          "Pe drum, uniforme alunecă sec,",
          "Striviți de vești proaste rămânem în case",
          "La noi a iubire și-a pâine miroase",
          "Și-a vremuri ciudate, a timpuri ce trec..."
        ]
      ]
    },
    {
      "title": "Dragoste secretă",
      "verses": [
        [
          "Suntem tăcute umbre-ndrăgostite",
          "Sub cerul de-ntuneric, senzual,",
          "Ne acordăm cu timpuri nesfârșite",
          "Și ne iubim cu patimă, banal."
        ],
        [
          "Suntem străini și totuși, cu credință",
          "De ani întregi ne căutăm pe-ascuns,",
          "Ne regăsim secretul în dorință",
          "Și-o clipă uneori ne e de-ajuns."
        ],
        [
          "Am evoluat spre mai nebune gânduri",
          "Și-am alungat ierni multe dintre noi.",
          "Iubirea mea, citește printre rânduri",
          "Și nu mai pierde drumul înapoi"
        ]
      ]
    },
    {
      "title": "Iubesc armonia",
      "verses": [
        [
          "Eu nu regret anii ce trec,",
          "Firavă ca un fir de ață",
          "Am reușit să dărui viață,",
          "Să lupt, să pierd, să vin, să plec..."
        ],
        [
          "La început, nu număram,",
          "Anii treceau firești și liberi",
          "Să fim o viață veșnic tineri",
          "Ne așteptam, dar cât greșeam."
        ],
        [
          "Mai multe nopți nu am dormit",
          "Să fie legănați copiii,",
          "Dar cresc și pleacă astăzi fiii",
          "Lăsând căminul pustiit."
        ],
        [
          "Adesea n-am găsit răgaz",
          "Să ne gândim la noi, la bine,",
          "Am alergat după mulțime",
          "Găsind necaz după necaz."
        ],
        [
          "Muncind credeam că dobândim",
          "Un pas în plus spre reușită",
          "Dar nu a fost decât ispită,",
          "Ce-s câțiva pași ...când toți murim?"
        ],
        [
          "La început nu te pricepi",
          "Dar poți mai mult decât ai crede,",
          "Abia apoi înveți a pierde",
          "Când nu mai poți, ai vrea să-ncepi."
        ],
        [
          "Din toate cele am gustat",
          "Așa că eu nu am regrete,",
          "Aș vrea atât: să se repete",
          "Acelea ce m-au încântat..."
        ],
        [
          "Din toate cele ce-am iubit",
          "Vreau să-mi rămână armonia,",
          "Vreau cântecul și poezia",
          "Ce tinerețea mi-au hrănit."
        ],
        [
          "Vă dau un sfat: trăiți intens,",
          "Ca bucurându-vă de toate",
          "S-aveți de multe daruri parte",
          "Dând vieții voastre mai mult sens!"
        ]
      ]
    },
    {
      "title": "E-atâta viață!",
      "verses": [
        [
          "Cu noi sau fără noi se-ntâmplă",
          "Atâta viață peste tot,",
          "Ne cresc durerile sub tâmplă",
          "Să le ignor aș vrea, dar pot?",
          "Ne-ndrăgostim de-o-nchipuire",
          "Nepotrivită deseori,",
          "O teamă credem că-i iubire,",
          "Iar lacrimile ne par flori."
        ],
        [
          "Perdea de ploaie și lumină",
          "Peste decor se lasă trist",
          "În piesa asta nu am vină",
          "Cum nu-i o vină că exist.",
          "Tu pleci, eu plec, rămâne gara",
          "Peron aiurea părăsit,",
          "Tu uiți, eu plâng, iar disperarea",
          "E urma că ne-am întâlnit."
        ],
        [
          "Frumos ar fi o altă fată",
          "Să îți ofere-același vis",
          "Dar cum te-aș mai iubi o dată",
          "Mai alb, mai dulce, mai aprins.",
          "Dar, prea târziu să-mi fii aproape",
          "Te las cu bine, dragul meu,",
          "La mine-n piept nu mai încape",
          "Nici umbra sufletului greu …"
        ]
      ]
    },
    {
      "title": "Ce ne-ar salva?",
      "verses": [
        [
          "Cine să mai înțeleagă vremurile astea-n care",
          "Toate gândurile-nseamnă semne mute de-ntrebare?",
          "Când nu este ce ne pare nici măcar un fir de ață,",
          "Toți trăim o alergare ce-o numim degeaba viață."
        ],
        [
          "Nici în inimi nu mai este liniștea de altă dată,",
          "Nu mai știm privi la oameni făr-a aștepta răsplată,",
          "Vrem schimbare, vrem de toate, dar să-nceapă mai degrabă",
          "De la alții către alții, să n-avem noi nicio treabă."
        ],
        [
          "Tot ce-i vis rămâne-n carte, doar câțiva vor să mai știe",
          "Ce-au dorit toți gânditorii să încerce să ne scrie.",
          "Nu mai vor copiii noștri nici la teatru, nici la cursuri,",
          "Nici măcar la bibliotecă, nici la bal, nici la concursuri."
        ],
        [
          "Dorm cu toții, nu se poate să mai dăm mână cu mână,",
          "Mulțumită cu nimica doarme nația română",
          "Viitorul se anunță, noi ne facem că subiectul",
          "Nu ne afectează încă, nu realizăm contextul."
        ],
        [
          "Ne-ar salva de noi speranța, de n-ar fi un simplu nume,",
          "Ne-ar salva de noi iubirea, de-ar mai fi un strop prin lume.",
          "Cine să mai înțeleagă vremurile astea-n care",
          "Toate gândurile-nseamnă semne mute de-ntrebare..."
        ]
      ]
    },
    {
      "title": "Să-i respectăm pe cei ce ne-ngrijesc",
      "verses": [
        [
          "Eu nu mai sunt un om, sunt un halat",
          "Tu vezi în mine numai slujitorul,",
          "Eu mi-aș dori să cred că sunt și omul",
          "De care ai nevoie, repetat.",
          "Îmi pasă și de-aceea am plecat",
          "Din casa mea unde îmi era bine",
          "Să te ajut am vrut, am încercat",
          "Ca tot ce știu să fie pentru tine.",
          "Tu când mă vezi la cabinet gândești",
          "Că tot ce fac aici ți se cuvine,",
          "Pe stradă nu saluți sau mă oprești",
          "Dar ce-mi spui tu e numai despre tine.",
          "Am insistat în casă să rămâi",
          "Pe vremea gripei ăsteia zălude,",
          "Tu mergi la mall și-apoi îmi vii și-mi spui",
          "Că nu ți-e bine dar te duci la rude.",
          "Sau și mai rău, mi le aduci frumos",
          "Venite din meleaguri italiene",
          "De parcă le-aș putea fi de folos",
          "Intrând în carantină mai devreme.",
          "Mă tem și eu și sunt îngrijorat,",
          "Dar am să vin să te-ngrijesc și mâine",
          "Eu nu mai sunt un om, sunt un halat",
          "Din omenie, nu doar pentru-o pâine."
        ]
      ]
    },
    {
      "title": "Lumi paralele",
      "verses": [
        [
          "De ce i-ai vrea pe cei ce nu te-au vrut?",
          "De ce să uiți, să ierți ce te-a durut?",
          "Un pas al lor spre ce era firesc",
          "Ar fi deschis un drum mai omenesc."
        ],
        [
          "Tu, gând de pace, ei, mereu război,",
          "Ai vrea să-ntoarcem timpul înapoi.",
          "Sunt anii grei, prea grei când ești bătrân",
          "E iadul chiar aici, tu știi ce spun."
        ],
        [
          "Când s-a lăsat cortina toți plătim",
          "Când n-am știut mai generoși să fim,",
          "Când n-am iertat, când n-am știut trăi",
          "De parc-ar fi greșeală a iubi."
        ],
        [
          "De ce i-ai vrea pe cei ce nu te-au vrut?",
          "Te rogi să uiți, să ierți ce te-a durut…",
          "Să nu mă vreți acum, sărmani nebuni,",
          "Am fost mereu în paralele lumi…"
        ]
      ]
    },
    {
      "title": "Fii visul meu!",
      "verses": [
        [
          "M-am prins în dans cu tine, viață...",
          "Tristeți, iubire, bucurii,",
          "Atât de simple armonii",
          "Într-o cafea de dimineață..."
        ],
        [
          "Te-am tot chemat ca pe-o lumină...",
          "În cântec, vers și gânduri mii,",
          "În mulțumirea de a fi,",
          "În așteptări fără de vină."
        ],
        [
          "Tu, doar al meu, vis de iubire,",
          "Neînțeles de drag, de bun",
          "Fără cuvinte mă supun",
          "Acestui dor de fericire..."
        ]
      ]
    },
    {
      "title": "Viața ca un joc",
      "verses": [
        [
          "Ne frământăm să ne găsim menirea",
          "În alergări ne risipim, uitând",
          "Că fericirea poate fi un gând,",
          "Un gest, un cânt, sau jocul de-a uimirea.",
          "Am un sărut să semăn pe-a ta frunte,",
          "Avem un strop de bine, să-mpărțim",
          "La toți acei pe care îi iubim",
          "Chiar dacă nu au timp să ne asculte.",
          "Orchestra inimilor noastre, iată,",
          "Trăiri va regăsi și va reda",
          "Ca-ntr-o oglindă frumusețea ta",
          "De-o simplitate caldă și curată.",
          "Tu, viața mea, tu, visul meu de-acum",
          "Să-mi ierți cea de pe urmă rătăcire",
          "Am doar o scuză, eu însemn iubire,",
          "Iar tu ești începutul meu de drum..."
        ]
      ]
    },
    {
      "title": "Valori",
      "verses": [
        [
          "Nu pot să nu mă-ntreb: la ce-or fi bune",
          "Atâtea tulburări şi sacrificii",
          "Când lumea plină e de artificii",
          "Iar vremurile sunt tot mai nebune?"
        ],
        [
          "Iubirea nu mai e ce-a fost odată,",
          "Trăim cu gratii între noi şi viață",
          "Păşim tot mai puțini din noi în față",
          "Orice-ndrăzneală ne e sancționată."
        ],
        [
          "Ce spui va fi chiar mâine prea departe,",
          "Ce nu rosteşti te costă părți din tine",
          "Iar de te războieşti, iar nu e bine,",
          "Într-un final n-avem deloc dreptate."
        ],
        [
          "Ce-i alb e mâine negru, nu contează,",
          "Nici banii astăzi nu mai au valoare",
          "E plin pe străzi de umbre oarecare,",
          "Toți construim, nimic nu mai durează."
        ],
        [
          "Să crezi în prietenie? Unde-i rostul?",
          "Trădări, invidii, falsități, ispite",
          "Ne strică tot, în timpuri fără minte",
          "Ridică zilelor trăite costul."
        ],
        [
          "Un sentiment mai pur, arată-mi unul!",
          "Un zâmbet sincer! Sau o lege dreaptă!",
          "Eu nu mai cred în ce ne mai aşteaptă...",
          "Iar timpul nostru trece ca nebunul..."
        ]
      ]
    },
    {
      "title": "În pas cu timpurile frământate",
      "verses": [
        [
          "De toate ne salveaz-anestezia.",
          "De răul tot, de multele probleme,",
          "De boli, de supărări şi de dileme,",
          "De toate ne fereşte poezia!",
          "C-un zâmbet dureros trăim din plin,",
          "Călcând pe vise ca pe moarte ramuri",
          "Din pomul vieții atârnând la geamuri",
          "În vremea noastră plină de venin.",
          "De amiciții nu e loc pe lume,",
          "Prietenia-i floare tot mai rară,",
          "Când ce ți-e drag, cu sete te doboară,",
          "Săgeți trimit sub numele de glume.",
          "În cine să mai crezi? De unde vise?",
          "Copiii în ce epocă îi creşti?",
          "E binele închis între poveşti,",
          "Sunt ninse tinerețile promise...",
          "O cheie caut prin singurătăți",
          "În care strig dar surzii ce s-audă?",
          "Descătuşează-mi ultima secundă,",
          "Tu, Doamne, tu, salvează-mă de toți!"
        ]
      ]
    },
    {
      "title": "La plecarea tatălui",
      "verses": [
        [
          "Știu, tată, că plecarea ta",
          "N-a fost o simplă întâmplare",
          "Din lumea asta care doare",
          "Dar eu te vreau în lumea mea."
        ],
        [
          "Știu, tată, simți cum lăcrimez,",
          "Cum locul nu-mi găsesc aiurea",
          "De frunze nu mai văd pădurea",
          "Te am cu mine, nu visez..."
        ],
        [
          "Tu mi-ai fost darul cel mai scump",
          "Doar frații mei știu cât ne doare,",
          "N-ai fost un tată oarecare",
          "Ne-ai fost iubire si cuvânt.",
          "O boală grea te-mbrățișase",
          "De n-am mai încăput și noi",
          "Iar azi nu-i cale înapoi,",
          "Te-ai dus pe-un drum fără de șanse.",
          "Aș vrea să știi... Îmi pare rău",
          "Că nu mai pot întoarce ceasul",
          "Să fac să fie lung popasul,",
          "Destinul meu, destinul tău...",
          "Mă lupt cu lumea și cu mine",
          "Mai vreau să cred și nu știu cum",
          "Să fie cum era, acum,",
          "Să fie greu dar, totuși, bine...",
          "Mi-e dor și plâng, dar inutil,",
          "Va trebui să-nvăț, cuminte,",
          "Că totul merge înainte.",
          "De astăzi nu mai sunt copil..."
        ]
      ]
    },
    {
      "title": "Viața nu-i  a noastră",
      "verses": [
        [
          "Nu există planuri, nu avem soluții,",
          "Nu putem închide totul în tipare,",
          "Hoinărim aiurea între instituții",
          "Pierdem viața-ntreagă într-o alergare.",
          "Ne-ar salva iubirea, dac-ar fi reală,",
          "Însă cine crede că există basme?",
          "Toată omenirea are-aceeași boală",
          "Nu credem în bine dar hrănim fantasme..."
        ],
        [
          "Știm răspuns la toate, negativ, desigur,",
          "N-am hrăni un câine, nici atât un om,",
          "Ce-a trecut e rană, ce va fi-i nesigur,",
          "Vrem o viață bună, cel puțin în somn.",
          "Munca ne omoară, timpul ne lipsește,",
          "Cresc rapid copiii, noi albim deja,",
          "Trist e caruselul care ne-nvârtește,",
          "Trece ziua asta, toate trec ca ea..."
        ],
        [
          "Dacă ești puternic, făurește vise,",
          "Fii clădit ca ele să reziști la tot",
          "Fă în jur lumină, mințile deschise",
          "Să mai simtă simplu, cât încă mai pot.",
          "Șterge egoismul de pe harta lumii,",
          "Răutăți, invidii, triste libertăți,",
          "Uită ce nu-i bine, râzi ca toți nebunii",
          "Viața nu-i a noastră... Loc e pentru toți!"
        ]
      ]
    },
    {
      "title": "Iubește-mă",
      "verses": [
        [
          "Sufletul meu pereche, te-am găsit,",
          "Ești cântecul meu cald și nesfârșit,",
          "Te-aș asculta și te-aș imbrăţișa...",
          "Cum te-aș iubi dacă m-ai aștepta!"
        ],
        [
          "Echilibrat, statornic și curat,",
          "Pe evantaiul vieţii, colorat,",
          "Ca un copac cu rădăcini ești tu,",
          "Iubire sfântă,-mi mângâi sufletul."
        ],
        [
          "Vin către tine, ca un val la ţărm,",
          "Ecourile triste să-ţi adorm,",
          "Așteaptă-mă, zâmbește-mi fericit,",
          "De parcă până astăzi n-ai iubit..."
        ],
        [
          "Te iert pentru iubirile de ieri,",
          "Iar tu să-mi fi și vorbe și tăceri,",
          "Pentru banalul ,,mâine\" te doresc,",
          "Așteaptă-mă, mă-ntorc să te iubesc!"
        ]
      ]
    },
    {
      "title": "Doar o gară",
      "verses": [
        [
          "Tu nu-mi ştiai nume, nici taină nici vină",
          "Veneam dintr-o noapte, plecam spre lumină,",
          "În gară, de mână, păream fericiți",
          "De parcă de-o viață fusesem iubiți."
        ],
        [
          "Pe bancă zăcea haina mea aruncată",
          "Din şoaptele mele gustai înc-o dată,",
          "Apoi trenul meu spre apus s-a tot dus",
          "Prea multe, iubite, rămas-au de spus..."
        ]
      ]
    },
    {
      "title": "Trandafiri și duminici",
      "verses": [
        [
          "Floare roșie, însângerată,",
          "Ca o dragoste adevărată,",
          "Trandafir într-o vază păstrat",
          "Este cântecul nostru curat."
        ],
        [
          "Din duminici formând curcubeu,",
          "Mii de file - jurnalului meu,",
          "Săptămâni despre noi și culori,",
          "Scrise-n note, desene și flori."
        ],
        [
          "Muzical, fin și duminical,",
          "Îți primesc trandafirii, banal,",
          "Ca un zâmbet e cerul cu tine,",
          "Ca un vis este ziua ce vine."
        ],
        [
          "Anii trec, eu la fel te iubesc,",
          "Pentru tot ce mi-ai dat, mulţumesc,",
          "Pentru anii de foc și de joc,",
          "Și buchete de flori și noroc!"
        ]
      ]
    },
    {
      "title": "Nici noi nu vrem...",
      "verses": [
        [
          "Nici noi nu vrem să-mbătrânim. Ne cresc copiii,",
          "Nici n-am băgat de seamă cât a nins,",
          "Obrazul tău își pierde trandafirii",
          "Iar glasul meu e azi aproape stins."
        ],
        [
          "Aș crede că nimic nu e aievea",
          "De n-aș zări schimbarea-n calendar,",
          "S-a concentrat atât de tare vremea",
          "Agonisind nimicuri în zadar."
        ],
        [
          "Ne-am risipit în patru zări degeaba,",
          "Imbolnăvindu-ne de ideal,",
          "Din toate mi-a rămas în minte graba,",
          "Iar zâmbetul mi-a îngheţat, formal."
        ],
        [
          "Mi-s braţele crengi triste, fără frunze,",
          "În toamna vieţii cer prim ajutor,",
          "Prietenii vin primii să acuze",
          "Că n-am știut mai repede să zbor."
        ],
        [
          "E gol în suflet, nici măcar durere,",
          "Nici vise, nici dorinţe, nici scântei,",
          "Rămâne doar un strop de mângâiere",
          "Când mă gândesc la ei, copiii mei..."
        ]
      ]
    },
    {
      "title": "Mamei",
      "verses": [
        [
          "Iubită mamă, anii trec frumos",
          "Când tot ce-ai dăruit ți se întoarce,",
          "Fuiorul vieții liniștit se toarce",
          "Iar tu dai însăși vieții noastre rost."
        ],
        [
          "Te văd zâmbind, îngăduind oricât,",
          "De parcă n-ar conta nimic pe lume",
          "Ai inima izvor de fapte bune",
          "Și nici măcar un pui de gând urât."
        ],
        [
          "Ca un copil te bucuri când venim",
          "Sorbind povești când suntem toți la masă",
          "E-atâta rai în simpla noastră casă",
          "Iar noi atât de sincer te iubim!"
        ],
        [
          "Aducem, mamă, calde-mbrățișări",
          "Și veselie ca-n copilărie",
          "Rugându-ne ca inima să-ți fie",
          "Mereu cum e grădina ta de flori."
        ],
        [
          "Iubită mamă, anii trec cu rost",
          "Când tot ce-ai dăruit ți se întoarce,",
          "Fuiorul vieții liniștit se toarce",
          "Azi, pentru tot, îți mulțumim frumos!"
        ]
      ]
    },
    {
      "title": "Celor pierduți",
      "verses": [
        [
          "Prea multe suflete dragi mie",
          "Aduni la tine, Doamne, sus",
          "Nu vreau să cred că au apus",
          "Atâtea au rămas de spus",
          "Iar zările sunt infinite..."
        ],
        [
          "Prea multe suflete iubite",
          "Aduni la tine, Doamne, sus",
          "Și nu pot crede cum s-au dus",
          "Iar firul vieții când s-a scurs",
          "N-am prins de veste, câtă grabă..."
        ],
        [
          "Și nimeni cerul nu-l întreabă",
          "De ce-au venit, de ce-au plecat,",
          "De câte ori s-au luminat",
          "Ce multă dragoste au dat",
          "Sau cât de multă ar mai da..."
        ],
        [
          "Dar știu, ce-a fost n-o să mai fie,",
          "Nici n-or zâmbi, nici n-or ofta,",
          "Nu vor iubi, nu vor visa,",
          "Nu vor dori, nu vor avea...",
          "Prea multe suflete dragi mie..."
        ]
      ]
    },
    {
      "title": "Dor de copilărie",
      "verses": [
        [
          "Din toate bucuriile trăite",
          "Doar una aş dori să ne mai fie",
          "Ca altădată, dulce şi cuminte,",
          "Frumoasa, draga mea, copilărie."
        ],
        [
          "Eram două surori, sau trei cu mama,",
          "Noi o simțeam a fi de vârsta noastră.",
          "N-am înțeles din viață greul, teama,",
          "În inimi ne creştea bolta albastră."
        ],
        [
          "Iar tata, cel mai bun şi mai de treabă,",
          "Iubindu-ne ne-a dat învățăminte,",
          "Lui îi păsa de toți, o lume-ntreagă",
          "A ajutat în felul său cuminte."
        ],
        [
          "Acum avem noi fii şi dăm iubire.",
          "Ne cresc şi noi îi creştem vii şi liberi.",
          "Să ai copii e-un fel de nemurire",
          "Prin ei rămânem totuşi veşnic tineri!"
        ],
        [
          "Din toate bucuriile trăite",
          "Doar una aş dori să reînvie",
          "Ca altădată, dulce şi cuminte,",
          "Frumoasa, draga mea, copilărie..."
        ]
      ]
    },
    {
      "title": "În familie",
      "verses": [
        [
          "Îmi place cu tine, e bine acasă",
          "Miroase a flori și a liniște-n noi",
          "În supă un morcov culoarea își lasă",
          "Iar vinu-n pahare se-mparte la doi."
        ],
        [
          "Tu știrile toate le știi ca pe apă",
          "Eu caut în cărți un răspuns la ceva",
          "În camera noastră e greu să încapă",
          "Aceleași obiecte, da-i bine și-așa."
        ],
        [
          "Stai bine cu timpul, stau bine cu scrisul,",
          "Cu tine m-amestec să bem o cafea",
          "Mai dulce mi-e fapta, mai dulce ți-e zisul",
          "Rămâi înc-o viață și nu te schimba."
        ],
        [
          "Rochița mea albă e cât o batistă",
          "Iar eu pentru tine în ea înfloresc",
          "Cu tine nici ziua nici noaptea nu-i tristă",
          "Poem infinit de iubire-ți șoptesc."
        ],
        [
          "Mi-e bine cu tine, îmi place acasă,",
          "De dragostea ta ca de vin m-amețesc",
          "E noapte, copiii în pace ne lasă,",
          "Iar eu, dragul meu, te iubesc, te iubesc..."
        ]
      ]
    },
    {
      "title": "În tine cred!",
      "verses": [
        ["(Fiului meu, înainte de examene, în vremuri ciudate și demotivante)"],
        [
          "În fiecare carte răsfoită",
          "Sunt bogății ce nu le-ai bănuit",
          "Acolo mult, mult suflet s-a sădit",
          "Iar litera de-acolo e trăită."
        ],
        [
          "E timp acolo, adevăr și foc,",
          "E apă, cer și mai ales trăire,",
          "E drum nepietruit spre nemurire",
          "E soare, aer, viață și noroc."
        ],
        [
          "Învață, crede-n misiunea ta,",
          "De ea depinde ziua cea de mâine",
          "Într-o peniță sare e și pâine",
          "Iar când ți-e greu, te rog, nu renunța!"
        ],
        [
          "Te cred, în locul tău nu mă pot pune",
          "Când toate-s parcă împotriva ta,",
          "Promite-mi că mereu vei învăța",
          "Hrănindu-te cu multe fapte bune."
        ],
        [
          "Noi pentru tine vrem ce n-am avut",
          "Senin și liniște fără hotare!",
          "O viață ai! Nu fii un oarecare!",
          "Fii pregătit pentru Necunoscut!"
        ]
      ]
    },
    {
      "title": "Fiului meu",
      "verses": [
        [
          "Copilul meu, e lumea o vâltoare",
          "Nu-s toate întâmplările firești",
          "Tu singur vei alege să iubești",
          "Ce ți se potrivește sau ce doare."
        ],
        [
          "Te vor răni, vei sângera adesea,",
          "Te vor iubi acei ce nici nu-i știi",
          "Tu fără socoteală vei greși",
          "Uitând care ți-e drumul și adresa."
        ],
        [
          "Vei încerca să schimbi ceva din lume",
          "Vei reuși să împlinești vreun vis",
          "Dar fii atent la tot ce ai promis",
          "Că nu poți viețui cu dor și glume."
        ],
        [
          "Tu să încerci să nu le dai putere",
          "Acelor ce-ți vor spune că nu poți",
          "Urmează calea ta, nu fii ca toți.",
          "Vezi...dragostea e unica avere..."
        ],
        [
          "Copilul meu, e lumea o vâltoare,",
          "Nu-s toate întâmplările firești..",
          "Tu singur vei alege să iubești",
          "Ce ți se potrivește sau ce doare..."
        ]
      ]
    },
    {
      "title": "Intens",
      "verses": [
        [
          "Ce simt pentru tine e fără sfârşit",
          "Nu-s granițe, reguli sau alte rețineri",
          "Noi doi împreună vom fi veşnic tineri,",
          "O mare iubire-ntr-un timp infinit."
        ],
        [
          "Când tu mă cuprinzi se topeşte esența,",
          "Nimic nu mai pare să prindă alt sens.",
          "Tu eşti pentru mine prezentul intens",
          "Prin tine îmi voi reclădi existența."
        ],
        [
          "Cu tine mă joc, fericiri împletind",
          "Mi-s şoaptele toate spre tine izvor",
          "În inima ta mă ascund ca un dor",
          "Uitând şi de mine, trăiesc doar iubind..."
        ]
      ]
    },
    {
      "title": "Tu, șoapta mea",
      "verses": [
        [
          "Tu, ești o îmbrățișare,",
          "Tu, ești setea de iubire",
          "Unic pas spre fericire,",
          "Tu, ești ca o sărutare."
        ],
        [
          "Tu, ești dragostea și dorul,",
          "Mai presus de orice dramă",
          "Toți te-alungă, toți te cheamă,",
          "Ești și piesa și decorul..."
        ],
        [
          "Ești fereastra mea spre lume,",
          "Cer senin și blândă zare",
          "Dulce crez sau întâmplare,",
          "Toate gândurile bune..."
        ],
        [
          "Dacă te sculptez în minte",
          "Ca-ntr-un vis să te sărute",
          "Dorul meu, timid, pe frunte",
          "Șoapta mea cea mai cuminte..."
        ]
      ]
    },
    {
      "title": "Scrisoare către mamă",
      "verses": [
        [
          "Iubită mamă, mulțumesc",
          "Pentru un munte iubire",
          "Aș vrea să știi că te iubesc",
          "Mai mult si mai presus de fire."
        ],
        [
          "Că darurile nu-s de-ajuns",
          "În locul meu să te aline",
          "Tu știi, pe unde eu sunt dus,",
          "Sunt uși străine, dar mi-e bine."
        ],
        [
          "Adesea mă gândesc oftând",
          "Cum te-aș îmbrățișa fierbinte,",
          "Și pot s-o fac, măcar în gând,",
          "Ca-n vremuri bune, înainte."
        ],
        [
          "De-aș fi știut ce greu va fi",
          "Pe partea asta, sufletească,",
          "N-aș fi plecat nici pentru-o zi",
          "Din casa noastră părintească."
        ],
        [
          "Am vrut să dovedesc ceva",
          "Întregii lumi sau sau poate mie",
          "Dar vezi, măicuță, sens n-avea...",
          "Sunt sincer că-ți scriu asta ție..."
        ],
        [
          "E drept, am bani, pot cumpăra",
          "Multe nimicuri materiale",
          "Dar îmi lipsește vorba ta",
          "Și-aș săruta mâinile tale."
        ],
        [
          "Pe-aici nimic nu e la fel",
          "Cum știm că e la noi în țară",
          "Muncim și cheltuim cu zel",
          "Iar pâinea fără voi e-amară."
        ],
        [
          "Am să mă-ntorc, măicuța mea,",
          "Până nu-mi ești de tot bătrână",
          "Și am să sorb iubirea ta",
          "Din nou, fărâmă cu fărâmă."
        ],
        [
          "Iertare-ți cer c-am îndrăznit",
          "Să cer mai multe de la viață,",
          "Vezi, depărtarea m-a rănit",
          "Dar sufletul nu mi-e de gheață."
        ],
        [
          "Cum știi, aici mă simt stingher,",
          "În lumea altora, străină,",
          "Sub bucățica ta de cer",
          "Vreau să revin, ca o lumină."
        ],
        [
          "Așa că pune-un lemn pe foc,",
          "Rostește-n șoaptă rugăciune",
          "Acasă viu să mă întorc",
          "Să nu mai plec din a ta lume…"
        ]
      ]
    },
    {
      "title": "Tatălui meu",
      "verses": [
        [
          "Mâinile muncite ți le-aș săruta",
          "Le-aș uda cu lacrimi, ți-aș da viață",
          "Te-aș îmbrățișa și ți-aș asculta",
          "Fiecare vorbă și speranță.",
          "N-am vrut să te pierd și nu te uit",
          "Și mi-e dor nebun de tine, tată,",
          "Ești prezent și-acum la mine-n gând",
          "Și mi-e lacrima îndurerată.",
          "Ar fi fost acum chiar ziua ta",
          "Și-ai fi stat la masă cu nepoții",
          "Gălăgia lor te-ar mângâia",
          "Și te-ar mângâia să fim cu toții.",
          "Chiar și casa noastră ți-ar plăcea",
          "I-ai aduce mamei iar garoafe",
          "Din bucate-alese ai gusta",
          "Și-ai aduce vinuri în carafe.",
          "Prieteni mulți acasă ar veni",
          "Să-ți ureze toate cele bune",
          "Tu te-ai bucura și-ai oferi",
          "Tot ce-ai adunat pe-această lume.",
          "Iau în brațe dragii mei copii",
          "Aș fi vrut să pun pe masă tortul",
          "78 de lumânări! Dar, știi?",
          "Am pierdut cu tine, tată, totul."
        ]
      ]
    },
    {
      "title": "De vorbă cu fiul meu",
      "verses": [
        [
          "Fiule, vreau o lume mai bună pentru tine,",
          "O lume a iertării, a vieții liniștite,",
          "Să crești fără de teamă, să știi ce-i rău sau bine,",
          "Fiule, eu vreau pace ca să te cresc cuminte."
        ],
        [
          "Să mergi frumos la școală cu zâmbetul în suflet,",
          "Să știi ce-i prietenia, să ai valori, credință,",
          "Să știi să spui o rugă, să știi să cânți un cântec,",
          "Să știi să iubești sincer, cu-ntreaga ta ființă."
        ],
        [
          "Dar, fiule, tu crește frumos și-n astă lume,",
          "Eu alta mult mai bună dorit-am pentru tine",
          "Învață-te și luptă cu rele și cu bune",
          "Iar când e greu, tu vino și plânge-te la mine."
        ],
        [
          "Că-s mică, fără vârstă sau fără de putere,",
          "Nu crede ce se vede, o mamă poate multe",
          "Copilul meu cuminte, ești cea mai mare-avere",
          "Ca să îmi fii tu bine, eu pot să mut un munte."
        ],
        [
          "Tu, fiule, n-ai teamă, ai binecuvântare",
          "Cu dragoste de mamă te-mbrățișez fierbinte",
          "Copilul meu, învață, iar când vei crește mare",
          "Cu fruntea sus pășește în viață, înainte!"
        ]
      ]
    },
    {
      "title": "Doi călători",
      "verses": [
        [
          "Un cavaler prea singur este timpul",
          "Fără pereche, fără așteptări,",
          "Ce urme lasă el ades pe chipul",
          "Atâtor stele și atâtor flori."
        ],
        [
          "Noi, trecători și totodată veșici",
          "Ne închinăm secundei ce-a trecut",
          "Dar nu ne amintim, sărmani nevrednici,",
          "Cât de fragili am fost la început,"
        ],
        [
          "Ne pare un altar ascuns iubirea,",
          "O vrem și totuși încă n-o avem",
          "Deși ea ne-ar adduce nemurirea",
          "Prezentul nostrum încă nu-i etern."
        ],
        [
          "Doi călători pe marea de secunde",
          "Ne afundăm un pas, ne ridicăm,",
          "Apoi ne-nghit tăceri să ne inunde",
          "Ca valul peste care-alunecăm."
        ],
        [
          "Doi eșuați într-o îmbrățișare",
          "Cu viața ne luptăm ca doi eroi",
          "Resuscitați de unica-ntrebare?",
          "Cum să întoarcem timpul înapoi?"
        ]
      ]
    },
    {
      "title": "Sărbători cu dragoste",
      "verses": [
        [
          "Umărul tău este sprijinul meu",
          "Singurul viciu şi singurul zeu,",
          "Mi-eşti slăbiciune, putere îmi dai,",
          "Tu, numai tu, mi-eşti iubire şi rai."
        ],
        [
          "Între lumină şi noapte mă creşti",
          "În adevăr şi credință trăieşti,",
          "Dulcea mea dragoste, dragul meu dor,",
          "Tu, numai tu, îmi eşti cer fără nor."
        ],
        [
          "Flori se desfac şi colinde răsar",
          "Soarele nu mai răsare-n zadar,",
          "Vin sărbători şi îmi eşti şi îți sunt",
          "Vis şi speranță şi sfânt legământ."
        ]
      ]
    },
    {
      "title": "Noi doi și doar o zi",
      "verses": [
        [
          "Tot ce am este sufletul meu.",
          "Dragostea, ura, teama, zâmbetul,",
          "Minunile, florile, cântecul",
          "Vor creşte în mine mereu."
        ],
        [
          "Tot ce ai este sufletul tău.",
          "Timpul, spațiul, ruga, iubirea,",
          "Cerul albastru şi nemurirea,",
          "Vor fi despre tine mereu."
        ],
        [
          "Despre noi cine oare va şti",
          "Că ne-am prins într-un vis oarecare,",
          "C-am închis lumea noastră-ntr-o floare",
          "Să fim numai noi doi pentru-o zi?"
        ]
      ]
    },
    {
      "title": "Pentru mama",
      "verses": [
        [
          "M-ai luat de mână, mamă...",
          "Copilă-s pentru tine",
          "Când toamna vieții vine...",
          "Iubirea n-are seamă."
        ],
        [
          "N-am spus eu niciodată",
          "Ce dragă-mi eşti, tu, mamă",
          "Când glasul tău mă cheamă",
          "Deja te văd în poartă."
        ],
        [
          "Tu stai, zâmbind, pe trepte",
          "Cu-a ta înțelepciune",
          "Iar eu mă rup de lume,",
          "Las toate  să m-aştepte."
        ]
      ]
    },
    {
      "title": "De vorbă cu tatăl meu",
      "verses": [
        [
          "În vis vorbeam cu tatăl meu pierdut",
          "Tristețea lui mi-era durere vie",
          "Deşi eu ştiu că nu poate să fie",
          "Părea aievea, ca-n copilărie",
          "Iar eu să mă trezesc n-aş mai fi vrut."
        ],
        [
          "De mama mea cea dragă mă-ntreba,",
          "De soră, de copii, de sănătate,",
          "De rude, prietenii şi multe alte,",
          "De tot ce lui i-e dor şi nu mai poate",
          "Să aibă-n grijă el, precum avea..."
        ],
        [
          "Eu n-am putut să-i spun că trişti suntem,",
          "Că fără el nici sarea nu e sare,",
          "Nici zilele nu-s cum erau, cu soare,",
          "Nici infinitul nu-i destul de mare",
          "Atât i-am spus: nu-s toate cum le vrem..."
        ],
        [
          "M-a-mbrățişat şi mi-a şoptit grăbit:",
          "Ai grijă cum te înțelegi cu tine,",
          "Fii înțelept şi tuturor fă bine",
          "Eşti tânăr azi dar asta mult nu ține",
          "Că toate-ncep frumos dar au sfârşit."
        ],
        [
          "Nu te lăsa orbit de bani - mi-a spus,",
          "Că ei vremelnici sunt şi fără viață,",
          "Mai mare preț să pui pe-o dimineață,",
          "Pe adevărul pur rostit pe față,",
          "Mereu să poți păşi cu capul sus."
        ],
        [
          "Să creşti la tine-n inimă iubire",
          "Pe care s-o hrăneşti ca pe o fiică",
          "S-o ocroteşti, să nu cunoască frică,",
          "Să dea lumină, cât ar fi de mică,",
          "Neobosit să cauți împlinire..."
        ],
        [
          "În vis vorbeam cu tatăl meu pierdut,",
          "Tristețea lui mi-era durere vie",
          "Deşi eu ştiu că nu poate să fie",
          "Părea aievea, ca-n copilărie,",
          "Iar eu să mă trezesc n-aş mai fi vrut..."
        ]
      ]
    },
    {
      "title": "Odă mamei",
      "verses": [
        [
          "Durerile lumii sunt toate",
          "În inimi de mame-adunate,",
          "Închise acolo-n tăcere",
          "Lăsând pentru fii mângâiere."
        ],
        [
          "Iubirile lumii sunt strânse",
          "În strunele inimii plânse",
          "Când mama le uită, le iartă,",
          "Nici chiar Dumnezeu nu ne ceartă."
        ],
        [
          "Când mama zâmbeşte, devine",
          "Simbol al iubirii depline",
          "Doar ea ştie când să alinte,",
          "Să creadă, s-aştepte cuminte."
        ],
        [
          "Când lacrimi obrajii ei scaldă",
          "Ea încă e calmă şi caldă,",
          "Furtuni se închină icoanei",
          "Ce creşte în sufletul mamei."
        ],
        [
          "De vrei să te-nalți, te ajută",
          "Cu pace şi dragoste multă..",
          "Doar ea-i fără vârstă, frumoasă,",
          "Oriunde e ea eşti acasă...",
          "VIOARA ȘI CONTRABASUL (fabulă)",
          "Dis de dimineață, o vioară mică,",
          "Cam nemulțumită și fără de frică",
          "S-a certat, se pare, cu un contrabas:",
          ",,Lumea mă admiră pentru al meu glas,",
          "Tu, ești mare, mare, dar atâta tot,",
          "Aș fi vrut să cresc eu, dar mai mult nu pot,",
          "Cum nici tu, băiete, n-ai să poți cânta",
          "Cum o fac eu, frate, mor de mila ta!\""
        ],
        [
          "Contrabasul zice blând și necăjit",
          ",,Nici nu vreau ca tine, eu sunt mai iubit,",
          "Am arcușul tandru, oamenii mă vor,",
          "Multor instrumente le sunt ajutor.\"",
          "Zice iar vioara: ,,Ești cam încrezut,",
          "Eu sunt cea mai fină, tu ești un incult,",
          "M-au chemat pe mine în acest concert",
          "Dacă nu veneai tu, era mai select.\""
        ],
        [
          "A oftat din suflet, bietul contrabas:",
          ",,Orice ți-aș mai zice nu-ți ajung la nas",
          "De-aia nu mă chinui să te mai conving",
          "Te invit în scenă și-am să te înving.\"",
          "Au urcat acolo, au surâs crispat",
          "Nimeni să nu știe dacă s-au certat,",
          "Au cântat frumos și lumea asculta",
          "Fără părtinire îi aplauda."
        ],
        [
          "Zice ea, vioara, oarecum uimită:",
          ",,Recunosc că-mi place cum am fost privită,",
          "Ai și tu un merit, poate nouă-zece",
          "N-am zărit în sală nici un om să plece!\".",
          "Contrabasul tace, dar zâmbește-n el:",
          ",,Nu ți-ar cădea rău să te smerești nițel,",
          "Singură pe scenă ai fi dat de greu,",
          "Ai avut norocul de te-am salvat eu!\""
        ],
        [
          "Tot așa și-n viață crede fiecare",
          "Că în orice face, el e cel mai tare,",
          "Treaba este simplă, uită-te la tine,",
          "Criticând pe altul nu ajungi mai bine,",
          "Fă echipă bună, lasă mai jos nasul,",
          "Cântă și vioara, cântă contrabasul!"
        ]
      ]
    },
    {
      "title": "Fabula gâscanului",
      "verses": [
        [
          "Erau odată două gâşte acre,",
          "Cu limbile-ascuțite. Înfoiate,",
          "De importanță nu mai încăpeau",
          "Tot ce vedeau urau şi criticau."
        ],
        [
          "În bătătură, un gâscan isteț",
          "Le-a suportat temeinic, chiar măreț,",
          "Cu ifosele lor îl sufocau",
          "Iar lumii declarau că îl iubeau."
        ],
        [
          "Gâsca cea tânără nu prea gândea,",
          "Dar profesoară mare se credea.",
          "Cu mama gâscă, prea bisericoase,",
          "Erau nesuferite şi țâfnoase."
        ],
        [
          "Ograda era mare, găinuşi,",
          "Rățuşte, curci şi porumbei ghiduşi,",
          "Era acolo chiar şi o pisică",
          "Şi un cățel pe lume Azorică."
        ],
        [
          "Dar gâştele nu prea se bucurau",
          "Că-i mare lumea, chiar se ofticau!",
          "Gâscanul e al lor şi doar al lor",
          "Şi nu-l împart, că iese cu omor!"
        ],
        [
          "Pisica cu gâscanul s-au vorbit",
          "Pe gâşte să le joace. În sfârşit!",
          "Pe coana gâscă n-o băgau în seamă",
          "Uitaseră de ea şi cum o cheamă."
        ],
        [
          "Când altă gâscă prea frumos zâmbea",
          "Cucoana se criza, înnebunea,",
          "Şi ce să facă, dragul ei de soț,",
          "O ignora, să nu o ia de moț."
        ],
        [
          "Nu-l aprecia, nici nu-l înțelegea,",
          "Să-l necăjească rău se pricepea,",
          "Şi prinse ură mare pe pisică",
          "Deşi nu îi făcuse mai nimică."
        ],
        [
          "Invidia pe prietenia lor",
          "Rodea cucoana, îi toca de zor,",
          "Că nu-i a bună să colaboreze",
          "Pisica ştie doar să se distreze"
        ],
        [
          "Pe când gâscanul trebuie, măi frate,",
          "Să se târască-n fața ei pe coate.",
          "Iar baba gâscă, plină de venin,",
          "Făcea din viața ginerelui chin."
        ],
        [
          "Pisica, s-a lăsat ea provocată",
          "De vreo cinci ori, dar cât vrei să mai poată?",
          "Când gâsca a uitat să se prefacă,",
          "Gheruțele şi-a scos şi o atacă."
        ],
        [
          "O apără şi baba, prea târziu,",
          "Din ghearele pisicii greu scapi viu.",
          "Sau scapi, dar fără pene, şifonat,",
          "Că nu te pui cu mâța în rahat."
        ],
        [
          "Morala:",
          "Dacă faci rău măcar să nu fii gâscă",
          "Ajungi să fii mâncată cu zacuscă."
        ]
      ]
    },
    {
      "title": "Fabula prieteniei false",
      "verses": [
        [
          "Iartă-mă, n-am vrut deloc, zice , cu regret, maimuţa",
          "Să-ţi scot ochii şi să-ţi port sâmbetele peste tot!",
          "Nici n-ai înţeles tu bine, că de dragul tău, drăguţa,",
          "Ţi-a ţesut din bârfe tort încercând s-ajungă-n top."
        ],
        [
          "Şi fiindcă n-a putut, nici cu multă străduinţă",
          "Să te mestece de tot şi să-ţi mistuie norocul",
          "S-a scuzat crezând că uiţi, cum ești cu bună-credinţă,",
          "Şi că stergi ușor necazul, că doar-doar i-oi face jocul."
        ],
        [
          "Ei, dar, ce te faci, măi soro, când cuţitul ţi-e la os?",
          "Când ai ajutat, ca omul, și maimuţa nu-i de treabă?",
          "Verşi o lacrimă gândind că lumea asta e pe dos",
          "Şi-i mai bine fără prieteni, decât prost o viaţă-ntreagă."
        ]
      ]
    },
    {
      "title": "Fabula celor două maimuțe",
      "verses": [
        [
          ",,Ce bine e, surată,",
          "Că-i bună lumea toată!",
          "Că nu sunt interese",
          "Ci suflete complexe."
        ],
        [
          "Cum mulți ne sunt aproape",
          "De rele să ne scape!",
          "Ce zâmbet, ce lumină",
          "Ce viață-avem senină!”"
        ],
        [
          "Vorbeau două maimuțe",
          "Gesticulând drăguțe",
          "De creangă atârnate",
          "Cu-atâta bunătate."
        ],
        [
          "Sosi atunci eroul",
          "Ghici cine? Maimuțoiul!",
          "Le arse câte-o palmă",
          "Și visul le destramă:"
        ],
        [
          ",,Ce vă credeați, maimuțe?",
          "Voi vă vedeați drăguțe?",
          "Sau credeți că îmi pasă",
          "Când ochii-o să vă iasă?"
        ],
        [
          "Nicicum de voi n-am chef",
          "V-am fost odată șef",
          "Așa că jos din pom",
          "Că mă transform în om!”"
        ]
      ]
    }
  ]
}
